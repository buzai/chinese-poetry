
- !Author
  name: 李世民
  desc: 太宗皇帝。帝姓李氏，讳世民。神尧次子，聪明英武。贞观之治，庶几成康，功德兼隆，由汉以来，未之有也。而锐情经术，初建秦邸，即开文学馆，召名儒十八人为学士。既即位，殿左置弘文馆，悉引内学士，番宿更休。听朝之间，则与讨论典籍，杂以文咏。或日昃夜艾，未尝少怠。诗笔草隶，卓越前古。至于天文秀发，沉丽高朗，有唐三百年风雅之盛，帝实有以启之焉。在位二十四年，谥曰文。集四十卷。《馆阁书目》诗一卷，六十九首。今编诗一卷。

- !Author
  name: 李治
  desc: 高宗皇帝。帝讳治，文皇第九子，始封晋王。贞观十七年，立为皇太子。在位三十四年。谥曰天皇大帝。集八十六卷，今失传。存诗八首。

- !Author
  name: 李显
  desc: 中宗皇帝。帝讳显，高宗第七子。始封周王。仪凤二年，徙封英王，改名哲。永隆元年，立为皇太子。及即位，太后临朝称制，废帝为庐陵王。神龙元年，复辟。在位六年。谥曰孝和。帝于景龙中，置修文馆学士，盛引词学之臣，从侍游宴。春幸梨园，并渭水祓除，则赐细柳圈辟恶；夏宴蒲萄园，赐朱樱；秋登慈恩浮图，献菊花酒称寿；冬幸新丰，历白鹿观，上骊山，赐浴汤池，给香粉兰泽，从行给翔麟马，品官黄衣各一。帝有所感，即赋诗，学士皆属和焉。集四十卷，失传。今存诗及联句诗七首。

- !Author
  name: 李旦
  desc: 睿宗皇帝。帝讳旦，高宗第八子，中宗母弟，封相王。景龙四年，即皇帝位。帝谦恭孝友，好学，工草隶，尤爱文字训诂之书。在位三年。谥曰大圣贞皇帝。诗一首。

- !Author
  name: 李隆基
  desc: 明皇帝。帝讳隆基，睿宗第三子。始封楚王，后为临淄郡王。景云元年，进封平王，立为皇太子。英武多能。开元之际，励精政事，海内殷盛。旁求宏硕，讲道艺文。贞观之风，一朝复振。在位四十七年。谥曰明。诗一卷。

- !Author
  name: 李亨
  desc: 肃宗皇帝。帝讳亨，明皇第三子。初名嗣升，封陕王。开元十五年，更名浚，徙封忠王。二十三年，又更名玙。明年，立为皇太子。二十八年，又更名绍。天宝三载，乃更名亨。明皇幸蜀，即位于灵武。聪明强记，属词典丽。在位七年。谥曰宣。诗四首。

- !Author
  name: 李适
  desc: 德宗皇帝。帝讳适，代宗长子。初封奉节郡王。乾元元年，进封鲁王；八月，徙封雍王。广德二年，立为皇太子。善属文，尤长于篇什。每与学士言诗于浴堂殿，夜分不寐。三令节，御制诗敕群臣赓和，品第优劣。四方贡艺者，帝多亲试，或有乖谬，浓点笔抹之；称旨，即翘足朗吟。诧宰相，此朕门生，无不服帝之藻鉴焉。在位二十五年，谥曰孝文。集不传，今存诗十五首。

- !Author
  name: 李昂1
  desc: 文宗皇帝。帝讳昂，穆宗第二子。初名涵，封江王。宝历二年，即位。恭俭儒雅，听政之暇，博通群籍。顾谓左右曰：若不甲夜视事，乙夜观书，何以为人君。每试进士，亲裁题目。及所司进所试，披览吟咏，终日忘倦。延学士于内庭，讨论经义。好制五言，古调清峻。常欲置诗博士。李珏言：“今翰林学士皆能文词，且古今篇什，足可怡悦圣情。”乃止。又尝与宰相论诗之工拙。郑覃曰：“诗之工者，无若三百篇，皆国人作之以刺美时政，王者采之以观风俗。后代词人，华而不实，无补于事。”帝甚重其言。在位十三年，谥曰昭献。今存诗七首。

- !Author
  name: 李忱
  desc: 宣宗皇帝。帝讳忱，宪宗第十三子。初名怡，封光王。会昌六年，立为皇太叔。恭俭好善，虚襟听纳。大中之政，有贞观风。每曲宴，与学士倡和；公卿出镇，多赋诗饯行。重科第，留心贡举。常微行，采舆论，察知选士之得失。其对朝臣，必问及第与所试诗赋题。主司姓氏，苟有科名对者，必大喜。或佳人物偶不中第，必叹息移时。常于内自题乡贡进士李道龙云。在位十三年，谥曰献文。诗六首。

- !Author
  name: 李晔1
  desc: 昭宗皇帝。帝讳晔，懿宗第七子。初名杰，封寿王。文德元年，立为皇太弟。在位十四年。帝攻书好文，而承广明寇乱之后，唐祚日衰，遗诗只韵，皆其播迁所制也。

- !Author
  name: 长孙氏
  desc: 文德皇后，太宗后，长孙氏，河南洛阳人，隋左骁卫将军晟之女。武德九年立为皇后。喜图传，视古今善恶以自鉴。矜尚礼法，常采古妇人事，作《女则》一篇。今存诗一首。

- !Author
  name: 武则天
  desc: 则天皇后。高宗后，武氏，并州文水人，荆州都督士彟之女。永徽六年，立为皇后。中宗即位，称皇太后。临朝，寻自称皇帝，改国号曰周，自名曌，在位二十二年。中宗反正，谥则天顺圣皇后。有《垂拱集》百卷，《金轮集》六卷。今存诗四十六篇。

- !Author
  name: 徐贤妃
  desc: 徐贤妃，名惠，湖州长城人。生五月能言，四岁通《论语》、《诗》，八岁自晓属文，辞致赡蔚，又无淹思，太宗召为才人，再迁充容。常上疏论时政，帝善其言，优赐之。永徽元年，赠贤妃。诗五首。

- !Author
  name: 上官昭容
  desc: 上官昭容，名婉儿，西台侍郎仪之孙。天后时，配入掖庭。天性韶警，善文章。年十四，后召见。自通天以来，内掌诏命。中宗即位，大被信任，进拜昭容。劝帝侈大书馆，增学士员，引大臣名儒充选。数赐宴，赋诗，君臣赓和。婉儿常代帝及后长宁安乐二主，众篇并作，词旨益新。又差第群臣所赋，赐金爵，故朝廷靡然成风。当时属辞者，大抵虽浮艳，然皆有可观，婉儿力也。临淄王兵起，被诛。开元初。裒次其文章，诏张说题篇。集二十卷，今失传。存诗三十二篇。

- !Author
  name: 杨玉环
  desc: 杨贵妃，蒲州永乐人，丐籍女官，号太真。善歌舞，邃晓音律，智算警颖，恩幸无比，宫中号娘子。天宝初，进册贵妃，十五载。西幸至马嵬，缢路祠下。有诗一篇。

- !Author
  name: 江妃
  desc: 江妃，名采蘋，莆田人。开元初，高力士选归，侍明皇，大见宠幸。善属文，自比谢女，所居悉植梅花。帝因其所好，戏名梅妃。有诗一篇。

- !Author
  name: 李贤
  desc: 章怀太子。太子名贤，字明允，高宗第六子。容止端重。甫数岁，读书一览辄不忘。上元二年，立为皇太子。尝诏集诸儒张大安等注《后汉书》。武后以明崇俨为盗所杀，疑出太子之谋，诬构而废之。后得政，遂遇害。诗一首。

- !Author
  name: 李元嘉
  desc: 韩王元嘉，高祖第十一子。少好学，聚书至万卷，皆以古文字参定同异。闺门修整，当世称之。中宗废居房陵，王与越王贞父子谋举兵反正，未发而泄，为武后所杀。有诗一首。

- !Author
  name: 李贞
  desc: 越王贞，太宗第八子。善骑射，涉文史，有吏干，为宗室材王。垂拱中，王与韩王元嘉等谋举兵反正，事败，仰药卒。有诗一首。

- !Author
  name: 李祎
  desc: 信安王祎，太宗孙，吴王恪次子，特封嗣江王。开元时，徙封信安，历兵部尚书，朔方节度使。坐事，除衢州刺史。天宝初，以太子少师致仕。诗一首。

- !Author
  name: 宜芬公主
  desc: 公主本豆卢氏女，有才色。天宝四载，奚霫无主，安禄山请立其质子，而以公主配之。上遣中使护送，至虚池驿，悲愁作诗一首。

- !Author
  name: 宋若华
  desc: 女学士宋氏若华，贝州宋廷芬，之问裔孙也。生一男五女，男独愚，不可教，而五女皆警慧，善属文。曰若华、若昭、若伦、若宪、若荀。若昭文尤高，且悉禀性贞素，不愿归人，欲以学名家。贞元中，并召入宫，帝与侍臣赓和，五人者咸预，高其风操，不以妾侍命之，呼学士。伦、荀先卒。自贞元七年，秘禁图籍，诏若华总领。元和末，赠河内郡君。诗一首。

- !Author
  name: 宋若昭
  desc: 尚宫宋氏若昭，穆宗拜若昭尚宫，嗣若华秩。历穆敬文三朝，皆呼先生。进封梁国夫人。诗一首。

- !Author
  name: 宋若宪
  desc: 尚宫宋氏若宪，宝历初，若昭卒，若宪复代司宫籍。诗一首。

- !Author
  name: 鲍君徽
  desc: 鲍氏君徽，字文姬，鲍徵君女。善诗，与尚宫五宋齐名。德宗尝召入宫，与侍臣赓和，赏赉甚厚。存诗四首。

- !Author
  name: 萧妃
  desc: 萧妃，武陵郡王伯良妃。诗一首。

- !Author
  name: 李昪
  desc: 南唐先主李昪，字正伦，徐州人，杨行密养为子。以乞徐温，初冒姓徐，名知诰。代温秉政，受杨氏禅。僭帝位，谥烈祖，传国三十九年。诗一篇。

- !Author
  name: 李璟
  desc: 嗣主璟，字伯玉，烈祖子。风度高秀，善属文。谥元宗。诗二首。

- !Author
  name: 李煜
  desc: 后主煜，字重光，南唐元宗子。仁孝，善属文，工书画，妙于音律。置澄心堂于内苑，引文士居其间。尝著杂说百篇，时人以为可继《典论》。开宝中，封陇西公，赠吴王。集十卷，诗一卷，失传。今存诗十八首。

- !Author
  name: 李从善
  desc: 韩王从善，字子师，元宗第七子，宋改封楚国公。诗一首。

- !Author
  name: 李从谦
  desc: 吉王从谦，元宗第九子，后主母弟也。风采峭整，动有规诲。喜为律诗，宋改封鄂国公。诗一首。

- !Author
  name: 李建
  desc: 蜀高祖王建，字光图，许州舞阳人。少无赖，为忠武军卒，稍迁队将。杨复光讨黄巢，建为都头。僖宗使将神策军宿卫。文德元年，为招讨牙内都指挥使。大顺二年，检校司徒、成都尹、节度剑南西川、招抚云南八国等使。天复三年，封蜀王，遂并有两川山南西道三峡之地。梁既篡唐，僭即帝位，卒号高祖。诗一首。

- !Author
  name: 李衍
  desc: 后主衍，字化源，建之子。知学问，能为浮艳词。为后唐所灭。诗五首。

- !Author
  name: 钱镠
  desc: 吴越王钱镠，字具美，临安人。唐末，以乡兵讨平刘汉宏、董昌，奄有十三州，建国称王。好吟咏，通图纬学，喜作正书。谥武肃。诗二篇。

- !Author
  name: 钱俶
  desc: 后王钱俶，字文德。嗣位三十二年。纳土归宋，赠秦王，谥忠懿。好吟咏，自编其诗为《正本集》，陶穀为序。今存一首。

- !Author
  name: 孟昶
  desc: 后蜀嗣主孟昶，字保元，蜀主知祥第三子。明德元年，立为太子。在位二十八年，国亡，降宋，封秦国公。卒赠楚王，谥恭惠。诗一篇。

- !Author
  name: 王继鹏
  desc: 闽王王继鹏，闽王审知之孙。诗一首。

- !Author
  name: 徐氏
  desc: 蜀太后徐氏，成都徐耕，生二女，皆有国色。能为诗，蜀王建纳之。姊为贤妃，娣为淑妃。王衍即位，册贤妃为顺圣太后，淑妃为翊圣太妃。咸康元年，衍奉太后太妃同祷青城山，凡游历之处，各赋诗刻于石，共十六首。

- !Author
  name: 王珪
  desc: 王珪，字叔玠，太原祁人。初为太子舍人，太宗知其才，召拜谏议大夫。推诚纳忠，多所献替。迁黄门侍郎，进侍中。与房玄龄、李靖、温彦博、戴胄、魏徵同知国政。尝于上前品藻诸子，多所逊谢；至激浊扬清，嫉恶好善，自谓于数子有一日之长。帝深然之，时人亦服其确论。卒赠吏部尚书。诗二首。

- !Author
  name: 陈叔达
  desc: 陈叔达，字子聪，陈宣帝第十六子也。善容止，有才学，在陈封义阳王。十馀岁侍宴，赋诗十韵，援笔便就，仆射徐陵甚奇之。入隋，为绛郡通守。归款于唐，授丞相府主簿，与记室温大雅同掌机密。军书敕令及禅代文诰，多叔达所为。进黄门侍郎，兼纳言侍中，封江国公。贞观中，拜礼部尚书。集十五卷，今存诗九首。

- !Author
  name: 袁朗
  desc: 袁朗，雍州长安人。勤学，好属文。在陈释褐秘书郎，甚为江总所重。尝制千字诗，当时以为盛作。后主召入禁中，使为月赋，染翰立成。迁太子洗马。仕隋，为仪曹郎。入唐，授齐王文学，转给事中。贞观初卒。太宗称其谨厚，悼惜之。集十四卷，今存诗四首。

- !Author
  name: 窦威
  desc: 窦威，字文蔚，扶风平陵人，太穆皇后从父兄也。初为高祖丞相府司录参军，博物多识，朝章国典，皆其所定。终内史令。集十卷，今存诗一首。

- !Author
  name: 长孙无忌
  desc: 长孙无忌，字机辅，河南洛阳人，文德皇后之兄。好学，有筹略，佐太宗定天下，以功第一，封齐国公。历尚书仆射、司空。诫惧盈满，固辞不许，复拜司徒。贞观十七年，图功臣二十四人于凌烟阁，无忌为之冠。高宗即位，进册太尉，知门下省。后为许敬宗诬构，贬死黔州。诗三首。

- !Author
  name: 颜师古
  desc: 颜师古，字籀，（《旧唐书》云：颜籀，字师古。）雍州万年人，齐黄门侍郎之推之孙。博览群书，尤精训诂。隋末为安养尉，高祖入关，谒见长春宫，授朝散大夫。累迁中书舍人，专掌机密。太宗初，擢中书侍郎。考定五经，多所釐正，颁其书令天下学习。所注班固《汉书》、《急就章》，大行于世。终秘书监、弘文馆学士。集六十卷，今存诗一首。

- !Author
  name: 杜淹
  desc: 杜淹，字执礼。隋时隐太山，文帝恶之，谪戍江表。秦王引为天策府曹参军，文学馆学士，侍宴，赋诗尤工，赐金钟。坐事流巂州。太宗召拜御史大夫，检校吏部尚书，参预朝政。诗三首。

- !Author
  name: 魏徵
  desc: 魏徵，字玄成，魏州曲城人。少孤，落魄有大志。初为太子洗马，太宗即位，拜谏议大夫、秘书监，寻晋检校侍中，封郑国公。以疾辞职，拜特进，仍知门下省事。徵性谅直，知无不言。太宗或引至卧内，访天下事，尝以古名臣称之。校辑秘省群书，及撰齐、梁、陈、周、隋诸史，序论多出其手。卒谥文贞。集二十卷，今编诗一卷。

- !Author
  name: 褚亮
  desc: 褚亮，字希明，杭州钱塘人。博览，工属文。太宗为秦王时，以亮为王府文学。每从征伐，尝预秘谋。贞观中，累迁散骑常侍，封阳翟县侯。卒谥曰康。诗一卷。

- !Author
  name: 于志宁
  desc: 于志宁，字仲谧，高陵人。隋末有名。高祖入关，礼遇之。为太宗天策府从事中郎，侍从征伐，兼文学馆学士。太宗宴贵臣内殿，志宁以非三品，不至。上怪之，特令预宴，即加散骑常侍，为太子詹事。数有规谏。高宗朝，拜尚书左仆射，兼太子少师。集四十卷，今存诗一首。

- !Author
  name: 令狐德棻
  desc: 令狐德棻，宜州华原人。博涉文史，早知名。高祖入关，引直记室，转起居舍人，迁秘书丞。与侍中陈叔达等奉诏撰《艺文类聚》。奏请修历代史书，德棻修周史，仍总知类会梁、陈、齐、隋诸史。贞观中，累官礼部侍郎国子祭酒，兼崇贤馆学士。国家凡有修撰，无不参预。集三十卷，今存诗一首。

- !Author
  name: 封行高
  desc: 封行高，观州蓚人，伦之兄子。以文学知名。贞观中，官至礼部郎中。诗一首。

- !Author
  name: 杜正伦
  desc: 杜正伦，相州洹水人。隋世重举秀才，天下不十人，而正伦与弟正玄、正藏俱擢第，一门三秀才，为当时称美。太宗召直秦府文学馆。贞观元年，以魏徵荐。擢兵部员外郎，累迁中书侍郎，兼太子左庶子，参典机密。显庆中，拜中书令，贬横州刺史。集十卷，今存诗二首。

- !Author
  name: 岑文本
  desc: 岑文本，字景仁，邓州人。沉敏有姿仪，博综经史，美谈论，善属文。贞观初，除秘书郎。上籍田、三元二颂，辞甚工。擢中书舍人，所草诏诰或繁凑，即命书童六七人，随口并写，须臾悉成。时中书侍郎颜师古以谴罢，太宗曰：“朕自举一人。”乃以授文本，先与令狐德芬撰周史，史论多出文本。及史成，封江陵县子，后拜中书令。集六十卷，今存诗四首。

- !Author
  name: 刘洎
  desc: 刘洎，字思道，荆州江陵人。初授都督府长史。贞观中，拜给事中，转治书侍御史。性疏峻，敢言。累官散骑常侍。太宗尝宴群臣，赐飞白字，或乘酒争取于帝手，洎登御座，引手得之。帝笑曰：“昔闻婕妤辞辇，今见常侍登床。”后迁侍中，被谮赐死。集十卷，今存诗一首。

- !Author
  name: 褚遂良
  desc: 褚遂良，字登善，亮之子。博涉文史，尤工隶书。贞观中起居郎，召令侍书，迁谏议大夫，累官黄门侍郎，参综朝政。谏奏多所采纳，晋中书令。永徽初，出为同州刺史，征拜吏部尚书，进尚书右仆射。以谏立武昭仪贬卒。集二十卷，今存诗一首。

- !Author
  name: 杨续
  desc: 杨续，师道之兄。有辞学。贞观中为郓州刺史。诗一首。

- !Author
  name: 刘孝孙
  desc: 刘孝孙，荆州人。弱冠知名。与虞世南、蔡君和、孔德绍、庾抱、庾自直、刘斌等登临山水，结为文会。武德初，历虞州录事参军，补文学馆学士。贞观中，迁太子洗马。撰《古今诗苑》四十卷，集三十卷，今存诗七首。

- !Author
  name: 陆敬
  desc: 陆敬（一作凌敬），仕窦建德为祭酒。秦王军武牢，敬说建德自太行上党进，乘唐之虚以取山北，建德不从，以及于败，后归唐。集十四卷，今存诗四首。

- !Author
  name: 沈叔安
  desc: 沈叔安，官刑部尚书。武德七年，遣使高丽。后为潭州都督，图形凌烟阁。集二十卷，今存诗一首。

- !Author
  name: 何仲宣
  desc: 何仲宣（一作谊），武德、贞观间人。诗一首。

- !Author
  name: 赵中虚
  desc: 赵中虚，贞观中人。诗一首。

- !Author
  name: 杨濬
  desc: 杨濬，贞观时人。诗一首。

- !Author
  name: 杨师道
  desc: 杨师道，字景猷，华阴人，隋宗室也。清警有才思。入唐，尚桂阳公主，封安德郡公。贞观中，拜侍中，参豫朝政，迁中书令，罢为吏部尚书。师道善草隶，工诗，每与有名士燕集，歌咏自适。帝每见其诗，必吟讽嗟赏。后赐宴，帝曰：“闻公每酣赏，捉笔赋诗，如宿构者，试为朕为之。”师道再拜，少选辄成，无所窜定，一座嗟伏。卒谥曰懿。集十卷，今编诗一卷。

- !Author
  name: 许敬宗
  desc: 许敬宗，字延族。杭州新城人，善心子也。隋时官直谒者台奏通事舍人事。入唐，为著作郎，兼修国史。寻贬洪州司马，累转给事中。复修史，迁太子右庶子。高宗即位，擢礼部尚书。历侍中、中书令、右相，卒谥曰缪。集八十卷，今编诗二十七首。

- !Author
  name: 李义府
  desc: 李义府，瀛州饶阳人。对策擢第，补门下省典仪，寻除监察御史、太子舍人。与司议郎来济俱以文翰见知，时称来李。尝献承华箴，预撰《晋书》。高宗嗣位，迁中书舍人，以赞立武昭仪，擢中书侍郎，晋中书令。怙宠稔恶，长流巂州。存诗八首。

- !Author
  name: 虞世南
  desc: 虞世南，字伯施，余姚人。沉静寡欲，精思读书，至累旬不盥栉。文章婉缛，见称于仆射徐陵，由是有名。在隋，官秘书郎，十年不徙。入唐，为秦府记室参军，迁太子中舍人。太宗践祚，历弘文馆学士、秘书监。卒谥文懿。太宗称其德行、忠直、博学、文词、书翰为五绝。手诏魏王泰曰：“世南当代名臣，人伦准的，今其云亡，石渠、东观中无复人矣。”集三十卷，今编诗一卷。

- !Author
  name: 王绩
  desc: 王绩，字无功，绛州龙门人，文中子之弟。隋末，授秘书省正字，不乐在朝，求为六合丞，嗜酒不任事，寻还乡里。唐高祖武德初，以前官待诏门下省。时太乐署史焦革家善酿，绩求为丞；革死，弃官归东皋著书，号东皋子。集五卷，今编诗一卷。

- !Author
  name: 萧德言
  desc: 萧德言，字文行，雍州长安人。贞观中著作郎，兼弘文馆学士。博涉经史，晚尤笃志于学。自昼达夜，略无休倦。每开五经，必束带盥濯，危坐对之。为春宫侍读，拜秘书少监。高宗以师傅恩，加银青光禄大夫。集三十卷，今存诗一首。

- !Author
  name: 郑世翼
  desc: 郑世翼（一作郑翼），荥阳人。弱冠有盛名。武德中，历万年丞、扬州录事参军，数以言辞忤物。贞观中，坐怨谤，流巂州卒。集多遗失，今存诗五首。

- !Author
  name: 崔信明
  desc: 崔信明，青州益都人。博闻强记，下笔成章。大业中，令尧城，窦建德招之，不屈，去隐太行山。贞观中，应诏举。终秦川令。诗一首。

- !Author
  name: 孔绍安
  desc: 孔绍安，越州山阴人，陈尚书奂之子。少诵古文集数十万言，外兄虞世南叹异之。与词人孙万寿笃忘年好，时人称为孙孔。隋末，为监察御史。归唐，拜内史舍人。恩礼甚厚，尝诏撰梁史，未成而卒。有文集五十卷，今存诗七首。

- !Author
  name: 谢偃
  desc: 谢偃，卫县人，本姓直勒氏。仕隋为散从正员外。贞观初，应诏对策及第。驾幸东都，诏求直谏，偃极言得失，太宗称美，引为弘文馆直学士。为尘、影二赋甚工，尝奉诏撰述圣赋，又献惟皇诫德赋以申讽，时李百药工五言诗，偃善作赋，时人称为李诗、谢赋。出为湘潭令。集十卷，今存诗四首。

- !Author
  name: 蔡允恭
  desc: 蔡允恭，荆州江陵人。有风采，善缀文。仕隋，历著作佐郎，起居舍人。炀帝属词赋，多令讽诵之。入唐，为文学馆学士。贞观初，除太子洗马。集二十卷，今存诗一首。

- !Author
  name: 杜之松
  desc: 杜之松，博陵曲阿人。隋起居舍人。贞观中，为河中刺史。尝答王绩书云：康成道重，不许太守称官；老莱家居，羞与诸侯为伍。仆岂不能正平公之坐，敬养亥唐；屈文侯之膝，恭师子夏。其雅尚可知矣。诗一首。

- !Author
  name: 崔善为
  desc: 崔善为，贝州武城人。善历数。仕隋，为文林郎。尝领丁匠五百人，营仁寿宫。杨素为总监，来按实，善为持簿暗唱，五百人无一差失，素大惊。稍迁楼烦司户书佐，密劝高祖举义旗。兵起，署为大将军府司户参军，转尚书左丞。贞观中，历大理、司农二卿，出为秦州刺史。诗二首。

- !Author
  name: 朱仲晦
  desc: 朱仲晦，王绩乡人。诗一首。

- !Author
  name: 王宏
  desc: 王宏，济南人。与太宗幼日同学问，为八体书。及帝即位，因访乡人，竟传隐去。诗一首。

- !Author
  name: 朱子奢
  desc: 朱子奢，苏州人。善文辞，通《春秋》。贞观时，累官谏议大夫、弘文馆学士。为人乐易，能剧谈，以经义缘饰。每侍宴，帝令与群臣论难，皆莫能及。诗一首。

- !Author
  name: 张文收
  desc: 张文收，贝州人。善音律。贞观初，授协律郎。咸宁中，迁太子率更令。撰《新乐书》十二卷，存诗一首。

- !Author
  name: 毛明素
  desc: 毛明素，贞观中人。诗一首。

- !Author
  name: 陈子良
  desc: 陈子良，吴人。在隋时为杨素记室。入唐，官右卫率府长史，与萧德言、庾抱同为隐太子学士。贞观六年卒。集十卷，今存诗十三首。

- !Author
  name: 庾抱
  desc: 庾抱，润州江宁人。有学术，隋元德太子学士。高祖初起，隐太子引为陇西公府记室，文檄皆出其手。转太子舍人。集十卷，今存诗五首。

- !Author
  name: 马周
  desc: 马周，字宾王，清河茌平人。孤贫好学，尤精诗传。初入关，舍中郎将常何家。贞观中，代为草疏。何武人，上怪其能，对以臣家客马周为之，召见大悦，授监察御史。数言事，无不嘉纳，累迁中书令。太宗尝赐以飞白书曰：鸾凤凌云，必资羽翼。股肱之寄，诚在忠良。集十卷，今存诗一首。

- !Author
  name: 来济
  desc: 来济，江都人，隋大将军护儿之子也。宇文化及之难，护儿阖门遇害，济流离艰险。笃志好学，举进士。贞观中，初置太子司议郎，妙选人望，遂以济为之。迁中书舍人，与令狐德棻等同撰《晋书》。永徽中，拜中书令，出为庭州刺史。与突厥战，阵没。集三十卷，今存诗一首。

- !Author
  name: 张文恭
  desc: 张文恭，贞观时人。与房玄龄、李怀俨、赵弘智、刘祎之、阳仁卿、上官仪、李淳风等同修《晋书》。诗二首。

- !Author
  name: 薛元超
  desc: 薛元超，收之子。九岁袭父爵。及长，好学，善属文，太宗重之。令尚和静县主，累授太子舍人，与修《晋书》。高宗时，累擢中书舍人，所荐士若任希古、郭正一、崔融等皆以才自名。上元初，同中书门下三品。政出武氏，因阳喑乞骸骨卒。集四十卷，今存诗一首。

- !Author
  name: 萧翼
  desc: 萧翼，本名世翼。太宗时，命为监察御史。充使取羲之《兰亭序》真迹于越僧辨才。翼初作北人南游，一见款密留宿，设酒酣乐，探韵赋诗。既而以术取其书以归。诗一首。

- !Author
  name: 欧阳询
  desc: 欧阳询，字信本，潭州临湘人。博贯经史，工书。仕隋为太常博士。高祖微时，引为宾客。及即位，累迁给事中。武德七年，诏与裴矩、陈叔达撰《艺文类聚》一百卷。贞观初，官至太子率更令。诗一首。

- !Author
  name: 阎立本
  desc: 阎立本，雍州万年人。太宗时为主爵郎，显庆中，累官将作大匠，代兄立德为工部尚书。总章初，迁右相，后改中书令。立本有应务才，尤善图画，工于写真。秦府十八学士图及贞观中凌烟阁功臣图，并其迹也。诗一首。

- !Author
  name: 张文琮
  desc: 张文琮，贝州人，高宗相文瓘之弟。好自写书，笔不释手。贞观中，为侍书御史，三迁亳州刺史，为政清简。永徽中，拜户部侍郎，出为建州刺史。集二十卷，今存诗六首。

- !Author
  name: 上官仪
  desc: 上官仪，字游韶，陕州陕人。贞观初，擢进士第，召授弘文馆直学士，迁秘书郎。太宗每属文，遣仪视稿，私宴未尝不预。高宗即位，为秘书少监，进西台侍郎，同东西台三品。麟德元年，坐梁王忠事下狱死。仪工诗，其词绮错婉媚，人多效之，谓为上官体。集三十卷，今编诗一卷。

- !Author
  name: 卢照邻
  desc: 卢照邻，字升之，范阳人。十岁，从曹宪、王义方授苍雅，调邓王府典签。王有书十二车，照邻总披览，略能记忆。王爱重，比之相如。调新都尉，染风疾。去官，居太白山，以服饵为事。又客东龙门山，疾甚，足挛，一手又废。乃去阳翟具茨山下，买园数十亩，疏颍水周舍，复豫为墓。偃卧其中，后不堪其苦，与亲属诀，自投颍水死，年四十。尝著《五悲文》以自明。有集二十卷，又《幽忧子》三卷，今编诗二卷。

- !Author
  name: 李百药
  desc: 李百药，字重规，定州安平人。七岁能属文。隋时，袭父德林爵，为太子通事舍人兼学士。炀帝衔之，夺爵还乡里。唐太宗重其名，拜中书舍人，授太子右庶子。卒谥曰康。百药藻思沉郁，尤长五言。虽樵童牧子，亦皆吟讽。及悬车告老，穿池筑山，文酒谭咏，以尽平生之志。诗一卷。

- !Author
  name: 刘祎之
  desc: 刘祎之，字希美，常州晋陵人。少以文藻知名。上元中，为左史，弘文馆直学士，与元万顷等皆召入禁中，论次新书。又密令参决时政，以分宰相权，时谓北门学士。则天时，拜中书侍郎，同中书门下三品。及官名改易，为凤阁侍郎，同凤阁鸾台三品。垂拱中，赐死。集七十卷，今存诗五首。

- !Author
  name: 李敬玄
  desc: 李敬玄，亳州谯人。博览群书，特善五礼。贞观末，高宗在东宫，以马周荐，召入崇贤馆侍读。历西台侍郎，检校司列常伯。典铨有序，选者岁万馀人，每于街衢见之，无不知其姓名，时人服其强记。仪凤中，为中书令，刘仁轨奏镇河西，敬玄自知非边将才，上强遣之，败于湟州，坐贬。集三十卷，今存诗二首。

- !Author
  name: 张大安
  desc: 张大安，魏州繁水人，公谨之子。上元中，历太子庶子，同中书门下三品。时章怀太子令与刘讷言等同注范晔《后汉书》。后贬普州刺史，终横州司马。诗一首。

- !Author
  name: 元万顷
  desc: 元万顷，洛阳人，后魏景穆皇帝之裔，起家通事舍人。乾封中，从英国公李勣征高丽，令作檄文。万顷讥其不知守鸭绿之险。莫离支报曰，谨闻命矣。遂移兵守鸭绿，兵不得入。坐流岭外，遇赦还，为北门学士。则天时，迁凤阁侍郎，坐与徐敬业兄弟友善，贬死。诗四首。

- !Author
  name: 郭正一
  desc: 郭正一，定州彭城人。贞观中，举进士，累转中书舍人，弘文馆学士。永隆二年，迁秘书少监，检校中书侍郎，与魏玄同、郭待举并同中书门下平章事。宰相以平章事为名，自正一等始也。则天时，出为晋州刺史，后为酷吏所陷，窜死岭南。诗一首。

- !Author
  name: 胡元范
  desc: 胡元范，申州义阳人。介廉有才。则天时，为凤阁侍郎，坐救裴炎，流死巂州。诗三首。

- !Author
  name: 任希古
  desc: 任希古（一作知古、奉古），字敬臣，棣州人。五岁丧母，刻志从学。年十六，刺史崔枢欲举秀才，自以学未广，遁去。后举孝廉，虞世南器之。永徽初，与郭正一、崔融等同为薛元超所荐。终太子舍人。诗六首。

- !Author
  name: 裴守真
  desc: 裴守真，绛州人。高宗时，为太常博士。天授中，官司宪府丞令。推究诏狱，多平恕。不称旨，出刺成州，徙宁州卒。诗三首。

- !Author
  name: 杨思玄
  desc: 杨思玄，师道兄子。高宗时，为吏部侍郎，国子祭酒。诗二首。

- !Author
  name: 王德真
  desc: 王德真（贞），武后时，为纳言，又为侍中。后以罪流象州。诗一首。

- !Author
  name: 郑义真
  desc: 郑义真，高宗时人。诗一首。

- !Author
  name: 萧楚材
  desc: 萧楚材，高宗时，为太常博士。诗一首。

- !Author
  name: 薛克构
  desc: 薛克（一作尧）构，天授中，官至麟台监。诗一首。

- !Author
  name: 徐珩
  desc: 徐珩，高宗时人。诗一首。

- !Author
  name: 贺遂亮
  desc: 贺遂亮，官御史。诗一首。

- !Author
  name: 韩思彦
  desc: 韩思彦，与贺遂亮同官御史，高宗时，待诏弘文馆。上元中卒。诗一首。

- !Author
  name: 魏求己
  desc: 魏求己，官御史，谪山阳丞。诗一首。

- !Author
  name: 刘怀一
  desc: 刘怀一，瀛州司法，拜右台殿中侍御史。诗一首。

- !Author
  name: 杜易简
  desc: 杜易简，襄州襄阳人。九岁能属文，及长，博学有高名，姨兄岑文本推重之。登进士第，累转殿中侍御史。咸亨中，为考功员外郎，坐党裴行俭，左迁开州司马。集二十卷。存诗二首。

- !Author
  name: 陈元光
  desc: 陈元光，字廷炬，光州人。高宗朝，以左郎将戍闽，进岭南行军总管，奏开漳州为郡，世守刺史。诗三首。

- !Author
  name: 许天正
  desc: 许天正，汝南人。为陈元光副使。博学能文，历宣威将军。诗一首。

- !Author
  name: 许圉师
  desc: 许圉师，安陆人。有器干，博涉艺文，举进士。显庆中，累迁黄门侍郎，同中书门下三品，四迁为左相。坐事，贬刺史。吏有犯赃，圉师赐《清白诗》以激之，遂改节为廉士，其宽厚如此。诗一首。

- !Author
  name: 赵谦光
  desc: 赵谦光，咸亨中，登进士第，自彭州司马入为大理正，迁户部郎中。诗一首。

- !Author
  name: 郑惟忠
  desc: 郑惟忠，宋州人。仪凤中，举进士。则天召见，称旨，授胄曹参军，再迁凤阁舍人。中宗即位，拜黄门侍郎，守大理卿。推断大狱，多所全活。开元初，为礼部尚书，太子宾客。诗一首。

- !Author
  name: 张鷟
  desc: 张鷟，字文成，深州深泽人。儿时梦紫色大鸟，五彩成文，降于家庭。其祖谓之曰：“五色赤文，凤也；紫文，鸑鷟也，为凤之佐。吾儿当以文章瑞于明廷。”因以为名字。调露中，登进士第，八中制科，四参选判。员半千谓人曰：“张子之文，如青钱万简选中，未闻退时。”因号青钱学士。开元中，历司门员外郎。其文远播外夷，撰《朝野佥载》及《龙筋凤髓判》百道。诗一首。

- !Author
  name: 李福业
  desc: 李福业，调露二年进士，登第后为侍御史。五王诛二张，亦与谋。及败，放于番禺，匿志州参军敬元礼家，吏获之，就刑。诗一首。

- !Author
  name: 薛昚惑
  desc: 薛昚惑，善投壶，背后投之，龙跃隼飞，百发百中，时推为绝艺。诗一首。

- !Author
  name: 贺敱
  desc: 贺敱，山阴人。历官率更令，崇文馆学士。诗一首。

- !Author
  name: 狄仁杰
  desc: 狄仁杰，字怀英，并州太原人。举明经，授汴州判佐。仪凤中，为大理丞，断滞狱万馀人。迁侍御史，历冬官侍郎，充江南巡抚使。奏毁淫祠。天授初，转地官侍郎判尚书，同凤阁鸾台平章事。后为河北道元帅，还授内史。卒赠文昌右相。仁杰急于举贤，所引拔桓彦范、姚崇等至公卿者数十人。又尝荐张柬之于武后，以为有宰相才，卒用为相。果能迎归中宗，兴复唐室，仁杰之功也。睿宗时，追封梁国公。诗一首。

- !Author
  name: 魏元忠
  desc: 魏元忠，宋州人。初为太学生，累举不调。时有左史盩厔人江融撰《九州设险图》，备载古今用兵成败之事，元忠就传其术。仪凤中，上封事驭吐蕃，授秘书正字。则天时，以平徐敬业功擢司刑，后拜凤阁侍郎，同平章事，独不附二张。中宗朝，迁中书令。以预节愍太子诛武三思谋，贬渠州司马。诗二首。

- !Author
  name: 韦承庆
  desc: 韦承庆，字延休，郑州阳武人。事继母以孝闻，举进士，官太子司议，屡有谏纳。长寿中，累迁凤阁侍郎，三掌天官选事，铨授平允，寻知政事。神龙初，坐附张易之，流岭表。起为秘书少监，授黄门侍郎，未拜卒。集六十卷，今存诗七首。

- !Author
  name: 李怀远
  desc: 李怀远，邢州柏仁人。擢四科第，累除司礼少卿。则天时，为鸾台侍郎。神龙初，兵部尚书同中书门下三品。集八卷，今存诗一首。

- !Author
  name: 崔日用
  desc: 崔日用，滑州灵昌人。举进士。大足元年，为宗楚客称荐，擢新丰尉。神龙中，附楚客、三思，骤迁兵部侍郎，兼修文馆学士。复预讨韦庶人谋，授黄门侍郎，参知机务。开元中，拜吏部尚书，终并州大都督长史。诗九首。

- !Author
  name: 宗楚客
  desc: 宗楚客，字子敖，蒲州河东人，则天从父姊之子也。累迁夏官侍郎，同凤阁鸾台平章事。神龙中，武三思引为兵部尚书，同知政事，拜中书令，与侍中纪处讷共为朋党，后伏诛。诗六首。

- !Author
  name: 苏瑰
  desc: 苏瑰，字昌容，京兆武功人。弱冠举进士，初授豫王府录事参军。为王德真、刘祎之所器重。长安中，累迁扬州大都督长史。神龙初，入为尚书右丞，再迁户部尚书，寻加侍中，充西京留守，拜尚书右仆射，同中书门下三品，进封许国公。睿宗立，转左仆射，以正立朝，独申谠论。开元中，诏与刘幽求配享睿宗庙庭。集十卷，今存诗二首。

- !Author
  name: 张九龄
  desc: 张九龄，字子寿，韶州曲江人。七岁知属文。擢进士，始调校书郎，以道侔伊吕科为左拾遗，进中书舍人，出为冀州刺史。以母不肯去乡里，表换洪州都督，徙桂州兼岭南按察选补使。以张说荐，为集贤院学士，俄拜中书侍郎，同平章事，迁中书令。为李林甫所忮，改尚书右丞相，罢政事，贬荆州长史，请归还展墓。卒谥文献。九龄风度酝藉，在相位，有謇谔匪躬之诚，以直道黜，不戚戚婴望，惟文史自娱。尝识安禄山必反，请诛，不许。后明皇在蜀思其言，遣使致祭，恤其家。集二十卷，今编诗三卷。

- !Author
  name: 杨炯
  desc: 杨炯，华阴人。幼聪敏博学，善属文。年十一，举神童，授校书郎，为崇文馆学士，迁詹事司直。恃才简倨，人不容之。武后时，左转梓州司法参军。秩满，迁婺州盈川令。卒于官。中宗即位，以旧僚赠著作郎。炯闻时人以四杰称，乃自言曰：“吾愧在卢前，耻居王后。”张说曰：“杨盈川文思如悬河注水，酌之不竭，既优于卢，亦不减王也。”有《盈川集》三十卷，今存诗一卷。

- !Author
  name: 宋之问
  desc: 宋之问，一名少连。字延清，虢州弘农人。弱冠知名。初征，令与杨炯分直内教。俄授雒州参军，累转尚方监丞，预修《三教珠英》。后坐附张易之，左迁泷州参军。武三思用事，起为鸿胪丞。景龙中，再转考功员外郎。时中宗增置修文馆学士，之问与薛稷、杜审言首膺其选，转越州长史。睿宗即位，徙钦州，寻赐死。集十卷，今编诗三卷。

- !Author
  name: 崔湜
  desc: 崔湜，字澄澜，定州人。擢进士第，累转左补阙。预修《三教珠英》，附武三思、上官昭容，由考功员外郎骤迁中书舍人，兵部侍郎。俄拜中书侍郎，检校吏部侍郎，同中书门下平章事。为御史劾奏，贬江州司马。安乐公主从中申护，改襄州刺史。韦氏称制，复同中书门下三品。睿宗立，出为华州刺史，除太子詹事。景云中，太平公主引为中书令。明皇立，流岭外。以尝预逆谋，追及荆州，赐死。湜执政时，年三十八。常暮出端门，缓辔赋诗。张说见之，叹曰：“文与位固可致，其年不可及也。”诗三十八首。

- !Author
  name: 崔液
  desc: 崔液，字润甫，湜之弟。工五言诗，擢进士第一人。湜常呼其小字曰：“海子，我家龟龙也。”官至殿中侍御史。友人裴耀卿纂其遗文为集十卷。今存诗十二首。

- !Author
  name: 崔涤
  desc: 崔涤，液之弟。多辩智，善谐谑。明皇素与款密，用为秘书监，出入禁中。后赐名澄，从东封，加金紫光禄大夫。存诗一首。

- !Author
  name: 王勃
  desc: 王勃，字子安，绛州龙门人，文中子通之孙。六岁善文辞，未冠，应举及第。授朝散郎，数献颂阙下。沛王闻其名，召署府修撰。是时诸王斗鸡，勃戏为文，檄英王鸡，高宗斥之。勃既废，客剑南。久之，补虢州参军。坐事，复除名。勃父福畤，坐勃故，左迁交趾令。勃往交趾省父。渡海溺水，悸而卒，年二十八。勃好读书，属文初不精思，先磨墨数升，引被覆面而卧，忽起书之，不易一字，时人谓之腹稿。与杨炯、卢照邻、骆宾王皆以文章齐名，天下称王杨卢骆，号四杰。勃有集三十卷，今编诗二卷。

- !Author
  name: 王勔
  desc: 王勔，勃之兄也。累官泾州刺史。诗一首。

- !Author
  name: 李峤
  desc: 李峤，字巨山，赵州赞皇人。儿时梦人遗双笔，由是有文辞。弱冠擢进士第，始调安定尉，举制策甲科。武后时，官凤阁舍人。每有大手笔，皆特命峤为之。累迁鸾台侍郎，知政事，封赵国公。景龙中，以特进守兵部尚书同中书门下三品。睿宗立，出刺怀州。明皇贬为滁州别驾，改庐州。峤富于才思，初与王杨接踵，中与崔苏齐名，晚诸人没，独为文章宿老，一时学者取法焉。集五十卷，今编诗五卷。

- !Author
  name: 杜审言
  desc: 杜审言，字必简，襄阳人。善五言诗，工书翰。少与李峤、崔融、苏味道为文章四友。擢进士第，为隰城尉。性矜诞，尝语人曰：“吾文章合得屈宋作衙官，吾之书迹合得王羲之北面。”累转洛阳丞。坐事贬吉州司户参军，寻免归。武后召见，令赋欢喜诗，甚见嘉赏，授著作佐郎。迁膳部员外郎。神龙中，坐交张易之兄弟，流峰州。寻入为国子监主簿、修文馆直学士卒。有文集十卷，今编诗一卷。

- !Author
  name: 董思恭
  desc: 董思恭，苏州吴人。高宗时官中书舍人，初为右史，后知考功举，坐事流死岭表。所著篇咏，为时所重。今存诗十九首。

- !Author
  name: 刘允济
  desc: 刘允济，（《纪事》作元济，字允济）。洛州巩人。少与绛州王勃齐名，举本州进士，累除著作佐郎。尝采摭鲁哀公以后至战国为《鲁后春秋》。表上之，迁左史，兼直弘文馆。垂拱中，献《明堂赋》，拜著作郎，擢凤阁舍人。中兴初，坐二张昵狎贬官，后为修文馆学士卒。集十卷，今存诗四首。

- !Author
  name: 邵大震
  desc: 邵大震，字令远，安阳人。与王勃同时。诗一首。

- !Author
  name: 辛常伯
  desc: 辛常伯，骆宾王同时人。诗一首。

- !Author
  name: 姚崇
  desc: 姚崇，初名元崇，又名元之，陕州人。贞观中，应下笔成章举，授濮州司仓，五迁夏官郎中。时契丹扰河北，军机填委，元崇剖析若流，则天奇之，超迁夏官侍郎，寻同凤阁鸾台平章事。中宗朝，出为刺史。睿宗立，拜兵部尚书，同中书门下。进中书令，后复贬刺史。先天中，还为尚书。知政事，迁紫微令。开元中，与卢怀慎、源乾曜同居宰执。崇独当重任，明于庶务，断割不滞，号称名相。寻荐宋璟自代，以开府仪同三司罢政，仍五日一参，入阁供奉。集十卷，今存诗六首。

- !Author
  name: 宋璟
  desc: 宋璟，邢州南和人。登进士第，调上党尉，为监察御史，迁凤阁舍人。则天高其才。神龙初，拜黄门侍郎。睿宗朝，以吏部尚书同中书门下三品。开元初，进御史大夫，出为睦州刺史。徙广州都督。还，拜尚书兼侍中，封广平郡公。后以右丞相致仕。璟耿介有大节，立朝屡忤权嬖，被贬黜，卒不改其操。集十卷，今存诗六首。

- !Author
  name: 苏味道
  desc: 苏味道，赵州栾城人。与里人李峤俱以文翰显，时人谓之苏李。弱冠擢进士第，累转咸阳尉。裴行俭引管书记，延载中，历凤阁舍人、检校侍郎。证圣元年，出为集州刺史，俄召拜天官侍郎。圣历初，迁凤阁侍郎同凤阁鸾台三品，前后居相位数载，多识台阁故事。神龙时，坐张易之党贬眉州刺史，还为益州长史卒。集十五卷，今编诗一卷。

- !Author
  name: 郭震
  desc: 郭震，字元振，魏州贵乡人。以字显。少有大志，十八举进士，为通泉尉。任侠使气，拨去小节，尝盗铸及掠卖部中口千馀，以饷遗宾客。武后召欲诘，既与语，奇之，索所为文章，上《宝剑篇》。后览嘉叹。授右武卫铠曹参军，进奉宸监丞。久之，拜凉州都督。中宗神龙中，迁左骁卫将军、安西大都护。睿宗立，召为太仆卿。景云二年，进同中书门下三品。先天元年，为朔方军大总管。明年，以兵部尚书复同中书门下三品，封代国公。明皇讲武骊山，以军容不整，流新州。开元元年，起为饶州司马，道病卒。集二十卷，今编诗一卷。

- !Author
  name: 田游岩
  desc: 田游岩，京兆三原人。初补太学生，罢归，遍游山水。后入箕山，筑室许由庙东，自号许由东邻。调露中，高宗游嵩山，亲至其门，游岩山衣田冠出拜，帝令左右扶止之。谓曰：“先生养道山中，比得佳否？”对曰：“臣泉石膏盲，烟霞痼疾，既逢圣代，幸得逍遥。”敕乘传赴都，授崇文馆学士，进太子洗马。垂拱中，坐与裴炎善放还山。蚕衣耕食，不交当世，惟与韩法昭、宋之问为方外友。诗一首。

- !Author
  name: 王无竞
  desc: 王无竞，字仲烈。东莱人。气豪纵，举下笔成章科。初授县尉，累迁殿中御史，预修《三教珠英》。神龙初，出为苏州司马，后坐交张易之等再贬岭南。诗五首。

- !Author
  name: 贾曾
  desc: 贾曾，河南洛阳人，以孝闻。景云中吏部员外郎，明皇在东宫，盛择宫僚，以曾为太子舍人，直言启谏，特授中书舍人。以父名忠，固辞，拜谏议大夫。开元中，复拜中书，议者以为曹司嫌名，乃就职。与苏晋同掌制诰，时号苏贾。诗五首。

- !Author
  name: 李夔
  desc: 李夔，武后时为汴州司户。诗一首。

- !Author
  name: 崔玄童
  desc: 崔玄童，景云时人。诗一首。

- !Author
  name: 何鸾
  desc: 何鸾，景云时人。诗一首。

- !Author
  name: 蒋挺
  desc: 蒋挺，景云时人。诗一首。

- !Author
  name: 崔融1
  desc: 崔融，字安成，齐州全节人。擢八科高第，补宫门丞，迁崇文馆学士。中宗为太子时，融为侍读，典东朝章疏。长安中，授著作佐郎，迁右史，进凤阁舍人。坐附张易之兄弟贬袁州刺史，寻召拜国子司业。融为文华婉典丽，朝廷诸大手笔多手敕委之。卒谥曰文。集六十卷，今编诗一卷。

- !Author
  name: 阎朝隐
  desc: 阎朝隐，字友倩，赵州栾城人。连中进士、孝弟廉让科。性滑稽，属辞奇诡，为武后所赏。累迁给事中，预修《三教珠英》。圣历中，转麟台少监，坐附张易之徙岭外。景龙时，还为著作郎。先天中，除秘书少监，后贬通州别驾。诗十三首。

- !Author
  name: 韦元旦
  desc: 韦元旦，京兆万年人。擢进士第，补东阿尉，迁左台监察御史。与张易之为姻属。易之败，贬感义尉。后复进用，终中书舍人。诗十首。

- !Author
  name: 邵升
  desc: 邵升，中宗时人。诗一首。

- !Author
  name: 唐远悊
  desc: 唐远悊，中宗时人。诗一首。

- !Author
  name: 李適
  desc: 李適，字子至，京兆万年人。擢进士第，调猗氏尉。武后时，预修《三教珠英》，迁户部员外郎，兼修书学士。景龙初，擢修文馆学士。睿宗朝，终工部侍郎。诗一卷。

- !Author
  name: 刘宪
  desc: 刘宪，字元度，宋州宁陵人。弱冠擢进士第，累迁左台监察御史，贬潾水令。召为凤阁舍人。神龙初，自吏部侍郎出刺渝州。寻入为修文馆学士，历太子詹事卒。武后时，敕吏部糊名考判求高才，惟宪与王適、司马锽、梁载言入第二等。集三十卷，今编诗一卷。

- !Author
  name: 高正臣
  desc: 高正臣，广平人，襄州刺史、卫尉卿。习右军书法，睿宗最爱其笔。诗二首。

- !Author
  name: 崔知贤
  desc: 崔知贤，高宗时人。诗三首。

- !Author
  name: 席元明
  desc: 席元明，高宗时人。诗一首。

- !Author
  name: 韩仲宣
  desc: 韩仲宣，高宗时人。诗四首。

- !Author
  name: 周彦昭
  desc: 周彦昭，高宗时人，诗一首。

- !Author
  name: 高球
  desc: 高球，高宗时人。诗二首。

- !Author
  name: 弓嗣初
  desc: 弓嗣初，登咸亨二年进士第一人。诗二首。

- !Author
  name: 高瑾
  desc: 高瑾，渤海人，士廉之孙。登咸亨元年进士第。诗四首。

- !Author
  name: 王茂时
  desc: 王茂时，高宗时人。诗一首。

- !Author
  name: 徐皓
  desc: 徐皓。高宗时人。诗一首。

- !Author
  name: 长孙正隐
  desc: 长孙正隐，高宗时人。诗二首。

- !Author
  name: 高绍
  desc: 高绍，考功郎中。诗一首。

- !Author
  name: 郎馀令
  desc: 郎馀令，定州新乐人。博学知名，兼善画。擢进士第，授霍王元轨府参军，改著作佐郎。诗一首。

- !Author
  name: 陈嘉言
  desc: 陈嘉言，武后时酷吏。诗三首。

- !Author
  name: 周彦晖
  desc: 周彦晖，登咸亨五年进士第。诗二首。

- !Author
  name: 高峤
  desc: 高峤，司门郎中。诗二首。

- !Author
  name: 刘友贤
  desc: 刘友贤，高宗时人。诗一首。

- !Author
  name: 周思钧
  desc: 周思钧，贝州漳南人，与兄北门学士思茂俱早知名。武后时，为太子文学，贬扬州司仓参军，终中书舍人。诗二首。

- !Author
  name: 苏颋
  desc: 苏颋，字廷硕，瑰之子。幼敏悟，一览至千言，辄覆诵。擢进士第，调乌程尉，举贤良方正，历监察御史。神龙中迁给事中、修文馆学士、中书舍人。明皇爱其文，由工部侍郎进紫微侍郎，知政事，与李乂对掌书命。帝曰：“前世李峤、苏味道，文擅当时，号苏李。今朕得颋及乂，何愧前人。”袭父封爵，号小许公。后罢为益州长史，复入知吏部选事。卒谥文宪。颋以文章显，与燕国公张说称望略等，世称燕许。集三十卷，今编诗二卷。

- !Author
  name: 姜晞
  desc: 姜晞，上邽人。登永隆元年进士第，官工部侍郎、散骑常侍，封金城郡公。诗一首。

- !Author
  name: 姜皎
  desc: 姜皎，晞从兄弟。长安中，为尚衣奉御。明皇以藩邸有旧，拜殿中监，封楚国公，恩宠莫比。迁太常卿。后坐贬死。诗一首。

- !Author
  name: 蔡孚
  desc: 蔡孚，开元中为起居郎。诗二首。

- !Author
  name: 徐晶
  desc: 徐晶，与胡皓、蔡孚同时，官鲁郡录事。诗五首。

- !Author
  name: 张敬忠
  desc: 张敬忠，官监察御史，以文吏著称。张仁亶在朔方，奏判军事。开元中，为平卢节度使。诗二首。

- !Author
  name: 史俊
  desc: 史俊，官监察御史，曾刺巴州。诗一首。

- !Author
  name: 徐彦伯
  desc: 徐彦伯，名洪，以字行，兖州瑕丘人。七岁能为文，对策高第。调永寿尉，蒲州司兵参军。时司户韦暠善判，司士李亘工书，而彦伯属辞，称河东三绝。屡迁给事中，预修《三教珠英》。由宗正卿出为齐州刺史，移蒲州，擢修文馆学士、工部侍郎，历太子宾客卒。彦伯文章典缛，晚年好为强涩之体，颇为后进所效。集二十卷，今编诗一卷。

- !Author
  name: 骆宾王
  desc: 骆宾王，义乌人。七岁能属文，尤妙于五言诗，尝作《帝京篇》，当时以为绝唱。初为道王府属，历武功主簿，又调长安主簿。武后时，左迁临海丞，怏怏失志，弃官去。徐敬业举义，署为府属，为敬业草檄，斥武后罪状。后读之，矍然叹曰：“宰相安得失此人？”敬业事败，宾王亡命，不知所终。中宗时，诏求其文，得数百篇，集成十卷。今编诗为三卷。

- !Author
  name: 武三思
  desc: 武三思，则天兄子。累官右卫将军。则天临朝，擢夏官尚书。及革命，封梁王，寻拜天官尚书。圣历初，检校内史，进太子宾客。长安中，其子崇训尚安乐公主。时三思用事于朝，欲宠异其礼，乃自重光门内行亲迎礼，归于天津桥南私第。又令宰臣李峤、苏味道，词人沈佺期、宋之问等赋花烛行以美之。中宗复位，拜司空，同中书门下三品。猜嫉正士，干黩时政，为节愍太子所诛。诗八首。

- !Author
  name: 张易之
  desc: 张易之，定州人。以门荫累迁尚乘奉御。则天临朝，与弟昌宗俱入侍禁中，俄为司卫少卿。圣历二年，置控鹤府，以易之为控鹤监内供奉。久视初，改控鹤府为奉宸府，遂为奉宸令。引词人阎朝隐、薛稷、员半千并为奉宸供奉。易之、昌宗皆粗能属文，如应诏和诗，则宋之问、阎朝隐为之代作。诗四首。

- !Author
  name: 张昌宗
  desc: 张昌宗，易之弟。初为云麾将军，行左千牛中郎将，加银青光禄大夫。佞者奏昌宗是王子晋后身，词人皆赋诗以美之，崔融作为绝唱。则天诏昌宗撰三教珠英，引文学之士李峤、张说、宋之问、徐彦伯、富嘉谟等二十六人，分门撰集。书成，加昌宗司仆卿，改春官侍郎。时易之兄弟专权乱政，后为张柬之等起羽林兵诛之。诗三首。

- !Author
  name: 薛曜
  desc: 薛曜，元超子，以文学知名。尚城阳公主，子绍尚太平公主。绍兄顗惧太盛，以问从兄克。克曰：“帝甥尚主，由来故事。但以恭慎行之，何惧也？”圣历中，与修《三教珠英》，官正谏大夫。集二十卷，今存诗五首。

- !Author
  name: 杨敬述
  desc: 杨敬述，则天时右玉钤卫郎将，左奉宸内供奉。诗一首。

- !Author
  name: 于季子
  desc: 于季子，咸亨中登进士第，则天时司封员外。诗七首。

- !Author
  name: 乔知之
  desc: 乔知之，同州冯翊人。与弟侃、备并以文词知名，知之尤称俊才。则天时，累除右补阙，迁左司郎中，为武承嗣所害。诗一卷。

- !Author
  name: 乔侃
  desc: 乔侃，知之弟也。开元中，为兖州都督。诗一首。

- !Author
  name: 乔备
  desc: 乔备，亦知之弟。则天时，预修《三教珠英》。终襄阳令。集六卷，今存诗二首。

- !Author
  name: 刘希夷
  desc: 刘希夷，一名庭芝，汝州人。少有文华，落魄不拘常格，后为人所害。希夷善为从军闺情诗，词旨悲苦，未为人重。后孙昱撰《正声集》，以希夷诗为集中之最，由是大为时所称赏。集十卷，今编诗一卷。

- !Author
  name: 陈子昂
  desc: 陈子昂，字伯玉，梓州射洪人。少以富家子，尚气决，好弋博。后游乡校，乃感悔修饬。初举进士入京，不为人知。有卖胡琴者，价百万。子昂顾左右，辇千缗市之。众惊问，子昂曰：“余善此。”曰：“可得闻乎？”曰：“明日可入宣阳里。”如期偕往，则酒肴毕具。奉琴语曰：“蜀人陈子昂，有文百轴，不为人知。此贱工之伎，岂宜留心？”举而碎之，以其文百轴遍赠会者。一日之内，名满都下。擢进士第，武后朝，为灵台正字。数上书言事，迁右拾遗。武攸宜北讨，表为管记，军中文翰，皆委之子昂。父为县令段简所辱，子昂闻之，遽还乡里，简乃因事收系狱中，忧愤而卒。唐兴，文章承徐庾馀风，骈丽秾缛，子昂横制颓波，始归雅正。李杜以下，咸推宗之。集十卷，今编诗二卷。

- !Author
  name: 张说
  desc: 张说，字道济，一字说之，洛阳人。武后策贤良方正，说所对第一。授左补阙，擢凤阁舍人。忤旨，配流钦州。中宗召还，累迁工部、兵部侍郎，修文馆学士。睿宗拜为中书侍郎，知政事。开元初，进中书令，封燕国公。寻出刺相州，左转岳州，召拜兵部尚书，知政事，敕令巡边。后为集贤院学士，尚书左丞相。卒谥文贞。说为人敦气义，重然诺，喜延纳后进，朝廷大述作，多出其手。与苏颋号燕许大手笔。谪岳州后，诗益凄惋，人谓得江山之助。集三十卷，内诗九卷，今编诗五卷。

- !Author
  name: 张均
  desc: 张均，说长子。开元中历官大理卿。受禄山伪命为中书令。肃宗立，免死，长流合浦。集二十卷，今存诗七首。

- !Author
  name: 张垍
  desc: 张垍，说次子，尚宁亲公主，拜驸马都尉，许于禁中置内宅，侍为文章。坐事，出为卢溪司马，入为太常卿。禄山乱，受伪相命，死贼中。诗一首。

- !Author
  name: 韦嗣立
  desc: 韦嗣立，字延构，郑州人。第进士。则天时，拜凤阁侍郎，同凤阁鸾台平章事。神龙中，为修文馆大学士，与兄承庆代相。尝于骊山构别业。中宗临幸，令从官赋诗，自为制序，因封为逍遥公。睿宗时，拜中书令。开元中，谪岳州别驾，迁辰州刺史卒。诗八首。

- !Author
  name: 魏奉古
  desc: 魏奉古，制举擢第，授雍丘尉。强记，一览便讽，人称为聪明尉。终兵部侍郎。诗一首。

- !Author
  name: 崔日知
  desc: 崔日知，字子骏，日用从父兄也。有吏干。景云中，为洺州司马，以讨谯王重福功，累迁京兆尹，为御史李如璧所劾，左迁歙县丞，后为太常卿。自以历任年久，每朝士参集，常与尚书同列，时人号为尚书里行。诗二首。

- !Author
  name: 崔泰之
  desc: 崔泰之，鄢陵人。以职方郎中预诛二张。开元中，官工部尚书。诗三首。

- !Author
  name: 魏知古
  desc: 魏知古，深州人。性方直，有才名，弱冠举进士。长安中，历凤阁舍人。神龙初，擢吏部侍郎。睿宗即位，以藩邸故吏，召拜黄门侍郎，迁散骑常侍，同平章事。开元初，改紫微令，终工部尚书。所荐洹水令吕太一、蒲州司功参军齐浣、内率骑曹参军柳泽、密尉宋遥、左补阙袁晖、右补阙封希颜、伊阙尉陈希烈，皆为闻人。宋璟尝称曰：“叔向古之遗直，子产古之遗爱，能兼之者，其在魏公。”集七卷，今存诗五首。

- !Author
  name: 李乂
  desc: 李乂，字尚真，赵州房子人。年十二，工属文。第进士，茂才异等，调万年尉。长安中，擢监察御史，迁中书舍人，修文馆学士。睿宗朝，进吏部侍郎，改黄门侍郎，中山郡公。开元初，转紫微侍郎，未几，除刑部尚书。卒年六十八。居官沉正方雅，识治体，时称有宰相器。与兄尚一、尚贞，俱以文章见称。有《李氏花萼集》。乂与苏颋对掌纶诰，明皇比之味道与峤，并称苏李。今编诗一卷。

- !Author
  name: 卢藏用
  desc: 卢藏用，字子潜，幽州范阳人。举进士，不调，隐居终南。长安中，召授左拾遗。中宗朝，历中书舍人，黄门侍郎，修文馆学士。以附太平公主，流驩州。诗八首。

- !Author
  name: 岑羲
  desc: 岑羲，字伯华，文本之孙，第进士。则天时，为天官员外郎。中宗朝，同中书门下三品。景云初，进侍中，封南阳郡公。坐豫太平公主谋，伏诛。诗六首。

- !Author
  name: 薛稷
  desc: 薛稷，字嗣通，汾阴人，道衡曾孙，魏徵外甥也。擢进士第。景龙中，昭文馆学士。睿宗立，拜中书侍郎，参知机务，历太子少保，以翊赞功封晋国公。工书画。诗十四首。

- !Author
  name: 马怀素
  desc: 马怀素，字惟白，润州丹徒人。擢进士第。长安中，为监察御史，守正不阿。开元初，拜户部侍郎，昭文馆学士。卒谥曰文。诗十二首。

- !Author
  name: 富嘉谟
  desc: 富嘉谟，雍州武功人。举进士。长安中，累官晋阳尉，预修《三教珠英》。中兴初，历左台御史，与吴少微友善。属词并以经典为本，文体一变，号为富吴体。张说称其文如孤峰绝岸，壁立万仞，浓云郁兴，震雷俱发，诚可畏也。若施于廊庙，则骇矣。集十卷，今存诗一首。

- !Author
  name: 吴少微
  desc: 吴少微，新安人。举进士，累至晋阳尉，与富嘉谟同官。中兴初，以韦嗣立荐，拜右台御史。尝为并州长史张仁亶撰进九鼎铭表。集十卷，今存诗六首。

- !Author
  name: 员半千
  desc: 员半千，晋州临汾人，本名馀庆。其师王义方器之曰：“五百岁一贤者生，子宜当之。”因改名半千。应八科师举，授武陟尉。岁旱，发粟赈饥，为薛元超所称。垂拱中，补左卫胄曹，充吐蕃宣慰使。则天曰：“久闻卿名，谓是古人，不意乃在朝列。”即使入阁供奉。证圣中。为弘文馆学士，仍分日待制，五迁正谏大夫，预修《三教珠英》。中宗时，为濠州刺史。睿宗征拜太子右谕德，兼崇文馆学士。性乐山水，开元中，卜居尧山，年九十四卒。集十卷，今存诗三首。

- !Author
  name: 王適
  desc: 王適，幽州人。则天时，敕吏部糊名考选人判，以求才俊。適与刘宪、司马锽、梁载言相次入第二等，官至雍州司功参军。诗五首。

- !Author
  name: 闾丘均
  desc: 闾丘均，益州成都人，以文章著称。景龙中，为安乐公主所荐，拜太常博士。主败，坐贬循州司仓。集十卷，今存诗一首。

- !Author
  name: 齐澣
  desc: 齐澣，字洗心，定州义丰人。圣历中，制科登第，调蒲州司法参军，历监察御史。开元中，迁中书舍人，论驳书诏，皆准古义。宋璟、苏颋并重之。与修四库群书。杜暹表宋璟为吏部尚书，浣及苏晋为侍郎，时称高选。后为江南采访使，以瓜步多风涛，乃移漕路于京口。又立伊娄埭，迄今利济。终平阳太守。诗二首。

- !Author
  name: 祝钦明
  desc: 祝钦明，字文思，京兆始平人。举明经。长安元年，累迁太子率更令，兼崇文馆学士。中宗在春宫，钦明充侍读。及即位，擢拜国子祭酒，同中书门下三品，历刑部、礼部二尚书。尝与群臣侍宴，钦明自言能八风舞，据地摇头，睆目顾盼。吏部侍郎卢藏用叹曰：“祝公是举，五经扫地矣。”景云初，为侍御史倪若水所劾，贬饶州刺史。诗一首。

- !Author
  name: 刘知几
  desc: 刘知几，后名子玄，以词学知名。弱冠举进士，授获嘉主簿。证圣中，诏九品已上各言时政，知几上陈四事，词甚切直。累迁左史，擢凤阁舍人。景龙初，转太子中允，仍修国史。时监修者多，知几奏记萧至忠言五不可，以为汗青无日，头白可期。又著《史通》二十卷，备论史策之体。徐坚重其书，谓居史职者宜置座右。景云中，迁太子左庶子，兼崇文馆学士。开元初，为左散骑常侍。在史职二十年，尝对郑惟忠曰：“史才须有三长，才也、学也、识也。”时人以为知言。诗一首。

- !Author
  name: 胡雄
  desc: 胡雄，开元时人。诗一首。

- !Author
  name: 张齐贤
  desc: 张齐贤，圣历初为太常奉礼郎，累迁谏议大夫。诗一首。

- !Author
  name: 郑善玉
  desc: 郑善玉，开元时人。诗一首。

- !Author
  name: 丘悦
  desc: 丘悦，开元时人。诗一首。

- !Author
  name: 沈佺期
  desc: 沈佺期，字云卿，相州内黄人。善属文，尤长七言之作。擢进士第。长安中，累迁通事舍人，预修《三教珠英》，转考功郎给事中。坐交张易之，流驩州。稍迁台州录事参军。神龙中，召见，拜起居郎，修文馆直学士，历中书舍人，太子少詹事。开元初卒。建安后，讫江左，诗律屡变，至沈约、庾信，以音韵相婉附，属对精密，及佺期与宋之问，尤加靡丽。回忌声病，约句准篇，如锦绣成文，学者宗之，号为沈宋。语曰：苏李居前，沈宋比肩。集十卷，今编诗三卷。

- !Author
  name: 赵冬曦
  desc: 赵冬曦，定州人。进士擢第，历左拾遗。开元初，迁监察御史，坐事流岳州。时与刺史张说数赋诗相倡和，后召还复官，累迁中书舍人。内供奉，终国子祭酒。冬曦兄冬日、弟和璧等六人，韦述弟亦六人，并词学登科。张说称之曰：“韦赵昆季，人之杞梓。”诗十九首。

- !Author
  name: 尹懋
  desc: 尹懋，河间人。为张说岳州从事，官补阙。诗四首。

- !Author
  name: 王琚
  desc: 王琚，怀州河内人。神龙初，为驸马王同皎所器，预谋刺武三思。后太平公主谋逆，琚劝明皇先事诛之，荐张说、刘幽求、郭元振等与决议。事平，进户部尚书。眷委特异，参豫大政，时号内宰相。后以谗见疏，历典外郡，卒为李林甫所构，贬死。诗四首。

- !Author
  name: 阴行先
  desc: 阴行先，开元间，为张说湘州从事。诗一首。

- !Author
  name: 王熊
  desc: 王熊，潭州都督。诗二首。

- !Author
  name: 梁知微
  desc: 梁知微，嗣圣初，登进士第。尝守潭州，与张说相赠答。诗一首。

- !Author
  name: 李伯鱼
  desc: 李伯鱼，临淄人，善为文。登开元六年进士第，擢校书郎，出为青州司功。诗一首。

- !Author
  name: 杨重玄
  desc: 杨重玄，开元进士。诗一首。

- !Author
  name: 朱使欣
  desc: 朱使欣，张说同时人。诗一首。

- !Author
  name: 张循之
  desc: 张循之，洛阳人，与弟仲之并以学业著名。则天时，上书忤旨，被诛。诗六首。

- !Author
  name: 王晙
  desc: 王晙，沧州景城人。擢明经第，调清苑尉，历殿中侍御史，出为渭南尉。景龙末，授桂州都督，累迁太仆少卿、陇右群牧使。开元二年，袭吐蕃于临洮，以功加银青光禄大夫，进并州都督长史。又以破突厥功，拜兵部尚书，朔方军大总管。后代张说为兵部尚书，同中书门下三品，充朔方军节度大使，终户部尚书、朔方节度。诗一首。

- !Author
  name: 张柬之
  desc: 张柬之，字孟将，襄阳人。涉猎经史，尤好三礼。举进士，贤良对策第一，授监察御史。圣历中，为凤阁舍人，弘文馆学士。长安中，令举宰相材，以姚崇荐，迁凤阁侍郎，知政事。及诛二张兄弟，柬之首谋也。中宗即位，以功擢天官尚书，封汉阳王，迁中书令。为武三思所构，贬死。集十卷。今存诗五首。

- !Author
  name: 袁恕己
  desc: 袁恕己，沧州东光人。长安中，历司刑少卿，预诛二张，又从相王统南衙兵，备非常，以功为中书侍郎，进中书令，封南阳郡王。后贬死环州。诗一首。

- !Author
  name: 刘幽求
  desc: 刘幽求，冀州武强人。圣历中，举制科，中第。临淄王入诛韦庶人，幽求预参大策，是夜所下制敕百馀道，皆出其手。以功授中书舍人。睿宗即位，行尚书右丞，迁吏部尚书，拜侍中。开元初，改尚书左右仆射为左右丞相，乃以幽求为左丞相。后坐怨望，贬卒。诗一首。

- !Author
  name: 章玄同
  desc: 章玄同，武后时人。久视中，张锡为相，请还庐陵王，坐流循州。玄同有流所赠诗，盖亦当时贬谪者。诗一首。

- !Author
  name: 王易从
  desc: 王易从，中宗朝为鄠县尉，张仁愿奏分判军事。诗一首。

- !Author
  name: 卢僎
  desc: 卢僎，吏部尚书从愿之从父也。自闻喜尉入为学士，终吏部员外郎。诗十四首。

- !Author
  name: 牛凤及
  desc: 牛凤及，长寿中撰《唐书》。刘轲与马植论史官书，尝称之。诗一首。

- !Author
  name: 司马逸客
  desc: 司马逸客，则天朝，尝从相王北征。李乂有诗送之，称为员外。诗一首。

- !Author
  name: 王绍宗
  desc: 王绍宗，字承烈，扬州江都人。嗜学，尤工草隶。家贫，常佣力写佛经以自给。徐敬业逼之，不起。则天时，拜太子文学，累转秘书少监。诗一首。

- !Author
  name: 郑遂初
  desc: 郑遂初，万岁通天中登第。诗一首。

- !Author
  name: 李崇嗣
  desc: 李崇嗣，则天时奉宸府主簿。圣历中，曾奉敕预东观修书，见沈佺期《黄口赞序》。诗三首。

- !Author
  name: 东方虬
  desc: 东方虬，则天时为左史。尝云百年后可与西门豹作对。陈子昂《寄东方左史修竹篇书》，称其《孤桐篇》骨气端翔，音韵顿挫，不图正始之音，复睹于兹。今失传。存诗四首。

- !Author
  name: 张楚金
  desc: 张楚金，年十七，与兄越石同以茂才擢第，历秋官尚书。诗一首。

- !Author
  name: 房融
  desc: 房融，河南人，则天时为相。神龙元年，贬死高州。好浮屠法，尝于岭外笔受《楞严经》。诗一首。

- !Author
  name: 吕太一
  desc: 吕太一，景云中为洹水令，魏知古表奏之，又尝与中书舍人苗延嗣、考功员嘉靖、侍御史崔训，皆为张嘉贞所荐。时语曰：令君四俊，苗吕员训。诗一首。

- !Author
  name: 张纮
  desc: 张纮，久视中登第，与吕太一同官监察御史。后自左拾遗贬许州司户。诗三首。

- !Author
  name: 郑蜀宾
  desc: 郑蜀宾，荥阳人，善五言诗。长寿中，终县尉。诗一首。

- !Author
  name: 宋务光
  desc: 宋务光（一作宋先），字子昂，一名烈，汾州西河人。举进士及第，调洛阳尉，迁右卫骑曹参军。神龙初，上封事直谏，不省。俄以监察御史巡察河南道，考最，进殿中右台御史。诗一首。

- !Author
  name: 李景伯
  desc: 李景伯，怀远子。景龙中，为给事中，迁谏议大夫。中宗尝宴侍臣及朝集使，酒酣，令各为回波辞，众皆为谄佞，景伯独不然。萧至忠称之曰：“此真谏官也。”终散骑常侍。诗一首。

- !Author
  name: 李行言
  desc: 李行言，陇西人。兼文学干事。中宗时，为给事中。能唱步虚歌，七月七日两仪殿会宴，帝命为之。行言于御前长跪，作三洞道士音词，歌数曲，时论鄙之。诗一首。

- !Author
  name: 郭利贞
  desc: 郭利贞，神龙中为吏部员外。赋上元诗，与苏味道、崔液并为绝唱。诗一首。

- !Author
  name: 元希声
  desc: 元希声，河南人。七岁善属文，举进士。累官司礼博士，预修《三教珠英》。景龙初，进吏部侍郎。集三十卷，今存诗八首。

- !Author
  name: 李澄之
  desc: 李澄之，尉氏人，以五言诗名。神龙中，蹉跌不遇。年六十馀，为宋州参军卒。诗一首。

- !Author
  name: 李如璧
  desc: 李如璧，睿宗朝为御史。诗一首。

- !Author
  name: 洪子舆
  desc: 洪子舆，睿宗时官侍御史。姜晦时为中丞，讽劾韦安石，子舆不从。诗一首。

- !Author
  name: 寇泚
  desc: 寇泚，中宗朝为长安尉。张仁愿在朔方，奏用分判军事。开元十三年，帝自择刺史，泚由兵部侍郎出守宋州，赋诗祖饯。诗一首。

- !Author
  name: 吴兢
  desc: 吴兢，汴州浚仪人。博通经史，魏元忠、朱敬则深器之。荐其有史才，因令直史馆。神龙中，迁右补阙，与韦承庆、崔融等撰《则天实录》。开元中，历修文馆学士，居史职殆三十年。序事简要，人皆称之。出为荆州司马，以史稿自随。萧嵩监修国史，奏取兢所撰，得六十五卷。累迁台、洪、饶、蕲四州刺史。天宝初，为邺郡太守，入为恒王傅。尝以梁、陈、齐、周、隋五代史繁杂，乃别撰各史，又伤疏略。卒年八十馀。卒后，其子进兢所撰《唐史》八十馀卷，事多纰缪，不逮壮年。兢家多藏书，尝录其卷第，号《吴氏西斋书目》。诗二首。

- !Author
  name: 武平一
  desc: 武平一，名甄，以字行，后族，颍川郡王载德子。博学，通《春秋》。后在时，畏祸不与事，隐嵩山，修浮屠法，屡诏不应。中宗复位，平一居母丧，迫召为起居舍人，丐终制，不许。景龙二年，兼修文馆直学士，迁考功员外郎。虽预宴游，尝因诗规戒。明皇初，贬苏州参军。徙金坛令。既谪，名亦不衰。开元末卒。诗一卷。

- !Author
  name: 赵彦昭
  desc: 赵彦昭，字奂然，甘州张掖人。少豪迈，风骨秀爽。及进士第，调南部尉，历左台监察御史。中宗景龙中，累迁中书侍郎，同中书门下平章事。睿宗立，出为宋州刺史，入为吏部侍郎，迁刑部尚书，封耿国公。寻贬江州别驾卒。编诗一卷。

- !Author
  name: 萧至忠
  desc: 萧至忠，德言曾孙。少为畿尉，以清谨称。神龙初，自吏部员外擢御史中丞，迁吏部侍郎，掌选事，请谒杜绝。寻迁中书侍郎，兼中书令。睿宗立，出为晋州刺史。先天二年，复为中书令。与窦怀贞、魏知古、崔湜、陆象先、徐坚等撰《姓族系录》二百卷，书成，加爵。后坐附太平公主伏诛。诗九首。

- !Author
  name: 李迥秀
  desc: 李迥秀，字茂之，泾阳人。初为相州参军，后累官凤阁舍人。长安中，同平章事。中宗朝，终兵部尚书。卒赠侍中。诗四首。

- !Author
  name: 杨廉
  desc: 杨廉（一作庶），自省郎为给事中。诗二首。

- !Author
  name: 韦安石
  desc: 韦安石，京兆万年人。举明经，久视中，以鸾台侍郎同凤阁鸾台平章事，数折辱二张、三思，复相中宗，不附太平公主。睿宗时，为姜皎所构，贬卒。诗三首。

- !Author
  name: 窦希玠
  desc: 窦希玠，扶风人。中宗时为礼部尚书。开元初，太子少傅、开府仪同三司，世为外戚，贵盛莫比。诗一首。

- !Author
  name: 陆景初
  desc: 陆景初，苏州吴人，宰相元方子。景云中，与崔湜同知政事，睿宗以其能绍先业，赐名象先。诗一首。

- !Author
  name: 郑南金
  desc: 郑南金，中宗时人。诗一首。

- !Author
  name: 李咸
  desc: 李咸，中宗时学士。诗一首。

- !Author
  name: 赵彦伯
  desc: 赵彦伯，中宗时弘文馆学士。诗三首。

- !Author
  name: 于经野
  desc: 于经野，中宗时为户部尚书。诗一首。

- !Author
  name: 卢怀慎
  desc: 卢怀慎，滑州人。第进士，历监察御史，迁右御史台中丞，黄门侍郎。开元初，进同紫微黄门平章事。卒谥文成。诗二首。

- !Author
  name: 辛替否
  desc: 辛替否，字协时，京兆万年人。景龙中为左拾遗，以直谏名。睿宗朝迁右台殿中侍御史。开元中，终颖王府长史。诗一首。

- !Author
  name: 王景
  desc: 王景，太原人，为司门员外郎，莱州刺史。诗一首。

- !Author
  name: 毕乾泰
  desc: 毕乾泰，景龙时人。诗一首。

- !Author
  name: 麹瞻
  desc: 麹瞻，景龙时人。诗一首。

- !Author
  name: 樊忱
  desc: 樊忱，神龙初为地官侍郎。诗一首。

- !Author
  name: 孙佺
  desc: 孙佺，字麟德，汝州人，宰相处约子。中宗时为幽州都督。诗一首。

- !Author
  name: 李从远
  desc: 李从远，景龙时人。诗一首。

- !Author
  name: 周利用
  desc: 周利用，中宗时，与御史大夫郑惟忠同送金城公主和蕃。诗一首。

- !Author
  name: 张景源
  desc: 张景源，中宗时官补阙。诗一首。

- !Author
  name: 李恒
  desc: 李恒，进士第，官安阳令。诗一首。

- !Author
  name: 张锡
  desc: 张锡，武城人，文琮子。则天时为凤阁侍郎同平章事。请还庐陵王，坐流循州。韦后临朝，复相。旬日，出刺绛州。诗二首。

- !Author
  name: 解琬
  desc: 解琬，魏州元城人。中幽素科，调新政尉，除监察御史。习边事。景龙中，迁御史大夫，兼朔方行军大总管。守边积二十年。开元中，终同州刺史。诗二首。

- !Author
  name: 郑愔
  desc: 郑愔，字文靖，沧州人。年十七，进士擢第。天后时，张易之兄弟荐为殿中侍御史。易之败，贬宣州司户，既而附武三思，累迁吏部侍郎。后预谯王重福谋，被诛。诗一卷。

- !Author
  name: 源乾曜
  desc: 源乾曜，相州临漳人。举进士。景云中，累迁谏议大夫。开元初，以太常卿姜皎荐，拜少府少监，兼邠王府长史，寻迁户部侍郎，转尚书左丞。擢黄门侍郎，同平章事，进位侍中，后拜尚书左丞相，与张嘉贞、张说相次知政事。终太子少傅。诗四首。

- !Author
  name: 徐坚
  desc: 徐坚，字元固，湖州人。举进士。圣历中为东都留守判官，专主表奏，王方庆称为掌纶诰之选。杨再思亦曰：此凤阁舍人样。与徐彦伯、刘知几、张说同修《三教珠英》。构意撰录，具为条流。书成，迁司封员外郎。中宗时，为给事中。睿宗朝，自刑部侍郎拜散骑常侍。开元中，改丽正书院为集贤院，以坚为学士，副张说知院事。坚多识典故，前后修撰格式、氏族及国史等，凡七入书府。又讨集前代文词故实，为《初学记》。坚与父齐聃俱以词学著闻。长姑为太宗充容，次姑为高宗婕妤，并有文藻。议者方之汉世班氏。集三十卷，今存诗九首。

- !Author
  name: 源光裕
  desc: 源光裕，乾曜从孙。累官中书舍人。删定开元新格。进尚书左丞，终郑州刺史。诗一首。

- !Author
  name: 李元纮
  desc: 李元纮，字大纲，京兆万年人。本姓丙氏，曾祖粲率众归高祖，因赐姓。元纮初为雍州司户，太平公主占民碾硙，元纮断还民。雍州长史窦怀贞惧势，促令改断。元纮大署判后曰：“南州可移，此断不可摇。”开元初，擢京兆尹。帝欲用为尚书，执政以其资浅，乃拜户部侍郎。寻进中书侍郎，同中书门下平章事。元纮当国峻崖，检抑奔竞，家无储积，宋璟尝称之。诗三首。

- !Author
  name: 裴漼
  desc: 裴漼，绛州闻喜人。应大礼举，累官监察御史，三迁中书舍人。开元中，拜吏部侍郎。典选数年，多所甄拔。再转黄门侍郎。漼早与张说善，说为相，数荐之。漼长于敷奏，上亦自嘉重，由是擢为吏部尚书，太子宾客。诗四首。

- !Author
  name: 刘升
  desc: 刘升，德威之后。能文章善草隶官中书舍人。诗一首。

- !Author
  name: 萧嵩
  desc: 萧嵩，梁宣帝裔孙。初与陆象先为僚婿。象先，相门子。嵩尚未入仕，相者曰：“陆郎十年内，位极人臣，然不及萧郎，一门尽贵，官高多寿。”景云元年，嵩为醴泉尉，时象先已为中书侍郎，引为监察御史，骤迁殿中。开元初，拜中书舍人，与王丘、齐浣同列，未之异，独姚崇许其致远。三迁尚书左丞，寻以兵部尚书节度河西，以破吐蕃功，入为中书令，遥领河西节度，终太子太师。年八十馀。子衡，尚新昌公主。以三品就养，时论荣之。诗二首。

- !Author
  name: 韦抗
  desc: 韦抗，安石从父兄子。弱冠举明经，累官吏部郎中。以清谨著称，迁御史中丞。开元中，自左庶子出为益州长史，入拜黄门侍郎。终刑部尚书，所荐梁升卿、王倕、王焘皆为显人。诗一首。

- !Author
  name: 李暠
  desc: 李暠，清河王孝节孙。开元初，汝州刺史，入为太常少卿。三迁黄门侍郎，兼太原尹。仍充诸军节度使，俄拜工部尚书，东都留守。持节使吐蕃，既还，金城公主请定汉蕃界，树碑赤岭，以奉使称职。转兵部尚书，终太子少傅。诗一首。

- !Author
  name: 韦述
  desc: 韦述，京兆人。家有书二千卷，儿时记览皆遍。缀文，操牍便就。举进士时甚少，仪形眇小。考功郎宋之问曰：“韦学士童年有何事业？”对曰：“性好著书。”之问曰：“本求异才，果得迁、固。”开元中，诏马怀素编次图书。乃奏用元行冲、齐浣、王珣、吴兢并述等二十六人，同于秘阁详录四部书，五年而成。述好谱学，又于柳冲《姓族系录》外，撰《开元谱》二十卷。张说引为集贤院直学士，累迁尚书工部侍郎。在书府四十年，居史职二十年。勒成国史，事简记详。萧颖士以为谯周、陈寿之流。后陷贼，流渝州卒。诗四首。

- !Author
  name: 陆坚
  desc: 陆坚，河南洛阳人。善书，初为汝州参军，再迁通事舍人，以给事中兼学士。初名友悌，明皇嘉其刚正，更赐名。为中书舍人，以集贤学士供儗太厚，议白罢之。张说曰：“丽正乃天子礼乐之司，所费细而所益者大。陆生之言，盖未达耶。”帝知，遂薄坚。诗一首。

- !Author
  name: 程行谌
  desc: 程行谌，与鄠县尉裴子馀同舍。行谌以文法称，而子馀以儒显。长史陈崇业曰：“兰菊异芬，无可废者。”诗一首。

- !Author
  name: 褚琇
  desc: 褚琇，开元时人。诗一首。

- !Author
  name: 裴光庭
  desc: 裴光庭，字连城，绛州闻喜人，行俭之子。母库狄氏，则天时召入宫，甚见亲待，光庭由是累迁太常丞，以武三思婿坐贬郢州司马。开元中，擢兵部郎中，从东封还，拜中书侍郎，同平章事。从谒诸陵，拜侍中，兼吏部尚书，加弘文馆学士。撰《瑶山往则》、《维城前规》二篇献之，手制褒美。其为吏部，因行俭长名榜。为循资格，并促选限。任门下省主事阎麟之专主选官，每麟之裁定，光庭随而下笔。时人语曰：“麟之口，光庭手。”博士孙琬以其用循资格非奖劝之道。谥为克。诗一首。

- !Author
  name: 宇文融
  desc: 宇文融，京兆万年人，明辨有吏干。开元初，拜监察御史，充使搜括户口，奏置劝农判官十人，分行天下，颇扰人不便。进御史中丞，出为魏州刺史。请复九河旧道，开稻田以利人，回易陆运。入为鸿胪卿，兼户部侍郎，转黄门侍郎，同中书门下平章事。荐宋璟为右丞相，裴耀卿、许景先为侍郎，甚允朝廷之望。未几罢相，坐事贬严州卒。诗一首。

- !Author
  name: 崔沔
  desc: 崔沔，字善冲，京兆长安人。事亲至孝。应制举，高第。俄被黜落者所援，则天令所司重试，沔对策又工于前，为天下第一。岑羲器之曰：“今之郄诜也。”特荐为左补阙。开元中，拜中书侍郎，出为魏州刺史。征还，分掌十铨。以清直历秘书监，太子宾客。沔深明礼经，详定宗庙笾豆之数及六亲服纪，多所建议。诗一首。

- !Author
  name: 崔尚
  desc: 崔尚，登久视六年进士第，官祠部郎中。诗一首。

- !Author
  name: 胡皓
  desc: 胡皓，开元中人。张孝暠出塞，皓与张九龄、韩休、崔沔、王翰、贺知章撰送行诗，号《朝英集》。诗六首。

- !Author
  name: 李適之
  desc: 李適之，一名昌，恒山王承乾之孙。开元中，累官通州刺史，擢秦州都督，转陕州刺史。入为河南尹，拜御史大夫，历刑部尚书。天宝元年代牛仙客为左相。李林甫构之，罢知政事，守太子少保，寻贬宜春太守。诗二首。

- !Author
  name: 房琯
  desc: 房琯，字次律，河南人。则天时平章事融之子，以门荫补弘文生。开元中，明皇将封岱岳，琯撰封禅书以献。张说奇其才，授秘书省校书郎。又应堪任县令举，为卢氏令。寻拜监察御史。天宝初，迁主客员外，累宪部侍郎。明皇幸蜀，琯独驰赴行在，上大悦，即日拜文部尚书，同平章事，与左相韦见素等奉册灵武。因陈时事，言词慷慨，肃宗为之改容，诏持节充招讨节度等使。后为贺兰进明所构，罢相，寻贬邠州刺史。诗一首。

- !Author
  name: 李泌
  desc: 李泌，字长源，京兆人。七岁知为文，明皇召令供奉东宫。肃宗即位，参预军国大议，拜银青光禄大夫，仍请还山。代宗朝，召为翰林学士，寻为杭州刺史。德宗幸奉天，征授散骑常侍。贞元中，拜中书侍郎平章事，封邺县侯。集二十卷，今存诗四首。

- !Author
  name: 郭子仪
  desc: 郭子仪，华州郑人。以武举起家，后平安禄山、史思明之乱。累官至中书令，封汾阳王，赐号尚父。年八十五卒赠太师，谥忠武。诗二首。

- !Author
  name: 张谔
  desc: 张谔，景龙中登进士第，仕为陈王掾。岐王范雅好儒士，谔与阎朝隐、刘庭琦、郑繇等皆从之游，赋诗饮酒。后坐贬山茌丞。诗十二首。

- !Author
  name: 刘庭琦
  desc: 刘庭琦，开元时人。终雅州司户。诗四首。

- !Author
  name: 郑繇
  desc: 郑繇，郑州人。嗣圣元年登进士第，开元初为岐王长史。诗二首。

- !Author
  name: 韩休
  desc: 韩休，京兆长安人。举贤良，累官礼部侍郎。开元二十一年，拜黄门侍郎，与萧嵩同秉政。休敷陈治道，多鲠直，帝重之。终太子少师，谥文忠。诗三首。

- !Author
  name: 许景先
  desc: 许景先，义兴人。举进士，授夏阳尉。神龙初，拜左拾遗，擢中书舍人。与齐浣、王丘、韩休、张九龄更知制诰，俱以文翰见称。开元中，帝自择刺史，景先首中其选，自吏部侍郎出为虢州刺史。卒侍中。诗五首。

- !Author
  name: 王丘
  desc: 王丘，字仲山，相州安阳人。举制科中第，自偃师主簿擢监察御史。开元初，迁紫微舍人，吏部侍郎。其奖用如孙逖、张晋明、王泠然，皆一时茂秀。萧嵩引与当国，丘固辞，盛推韩休。休秉政，荐为御史大夫，终礼部尚书。诗三首。

- !Author
  name: 苏晋
  desc: 苏晋，数岁能属文，作《八卦论》。吏部侍郎房颖叔、秘书少监王绍，见而叹曰：“后来之王粲也。”应进士，又举大礼科，皆上第。先天中，累迁中书舍人，崇文馆学士。明皇监国，每有制命，皆晋及贾曾稿定。数进谠言，以父珦年老，乞解职归侍。开元十四年，为吏部侍郎。知选事，多赏拔。终太子左庶子。诗二首。

- !Author
  name: 崔禹锡
  desc: 崔禹锡，字洪范，融之子。登显庆三年进士第。开元中为中书舍人。卒赠定州刺史。诗一首。

- !Author
  name: 张嘉贞
  desc: 张嘉贞，蒲州猗氏人。以五经举，补平乡尉。则天召见，与语大悦，擢监察御史，累迁中书舍人。开元中，拜中书令，后出为定州刺史，知北平军事。将行，上自赋诗，诏百僚出饯于上东门外。嘉贞至州，于恒岳庙中立颂，自为文书石。累封河东侯。诗三首。

- !Author
  name: 卢从愿
  desc: 卢从愿，字子龚，相州临漳人。弱冠举明经，又应制举。拜右拾遗，历殿中侍御史，累迁中书舍人。睿宗践阼，拜吏部侍郎。精心典选，有美誉。开元末，以吏部尚书致仕。诗二首。

- !Author
  name: 袁晖
  desc: 袁晖，以魏知古荐，为左补阙。开元中，马怀素请校正群籍，晖自邢州司户参军预焉。诗八首。

- !Author
  name: 王光庭
  desc: 王光庭，与张说善。说赠诗云：“同居洛阳陌，盖亦洛阳人”也。诗二首。

- !Author
  name: 徐知仁
  desc: 徐知仁，开元时人。诗一首。

- !Author
  name: 席豫
  desc: 席豫，字建侯，襄阳人，徙家河南。进士及第。开元中，累官考功员外郎，典举得士，三迁中书舍人，与韩休、许景先、徐安贞、孙逖相次掌制诰，皆有能名。天宝初，改尚书左丞，检校礼部尚书。明皇登朝元阁赋诗，群臣属和，帝以豫诗最工。诏曰：“诗人之首出，作者之冠冕也。”诗五首。

- !Author
  name: 韩思复
  desc: 韩思复，字绍出，京兆长安人。举秀才高第。调梁府仓曹参军，累迁中书舍人。开元初，擢谏议大夫，出为德州刺史，拜黄门侍郎，迁御史大夫。复出刺襄州，还拜太子宾客。卒谥文。明皇亲题其碑曰：“有唐忠孝韩长山之墓”。诗一首。

- !Author
  name: 刘晃
  desc: 刘晃，开元中人。诗一首。

- !Author
  name: 贺知章
  desc: 贺知章，字季真，会稽永兴人。少以文词知名。擢进士，累迁太常博士。开元中，张说为丽正殿修书使，奏请知章入书院，同撰六典及文纂。后转太常少卿，迁礼部侍郎，加集贤院学士，改授工部侍郎。俄迁秘书监。知章性放旷，晚尤纵诞，自号四明狂客。醉后属词，动成卷轴。又善草隶，人共传宝。天宝初，请为道士还乡里，诏赐镜湖剡川一曲，御制诗以赠行，皇太子已下咸就执别。年八十六卒。肃宗赠礼部尚书。诗一卷。

- !Author
  name: 裴耀卿
  desc: 裴耀卿，字焕之，守真子。应童子举，为睿宗藩邸典签。开元中，累官济州刺史。再历宣冀二州，入拜户部侍郎。请广漕运，以实关铺，沿河置仓纳粟。又开山陆运以避三门之险。擢黄门侍郎，同平章事，充转运使。迁侍中，终尚书左仆射。诗二首。

- !Author
  name: 宋鼎
  desc: 宋鼎，明皇时为襄州刺史。诗二首。

- !Author
  name: 崔颂
  desc: 崔颂，开元中，为荆州郡司马。诗一首。

- !Author
  name: 孙翃
  desc: 孙翃，尝以监察御史使洪州。张九龄在洪州时，翃与往还。诗一首。

- !Author
  name: 徐仁友
  desc: 徐仁友，开元时人。诗一首。

- !Author
  name: 苏绾
  desc: 苏绾，尝为书记，与杜审言同时。诗一首。

- !Author
  name: 康庭芝
  desc: 康庭芝，为河阴令，与杜审言同时。诗一首。

- !Author
  name: 张宣明
  desc: 张宣明，有胆气，富辞翰。为郭元振判官。诗二首。

- !Author
  name: 卢崇道
  desc: 卢崇道，睿宗朝为太常卿。坐婿崔湜，流岭南。后私还都下，事败，敕杖至殒。诗一首。

- !Author
  name: 包融
  desc: 包融，润州人（一云湖州人）。开元初，与贺知章、张旭、张若虚皆有名，号吴中四士。张九龄引为怀州司马，迁集贤直学士、大理司直。子何、佶，世称二包，各有集。融诗今存八首。

- !Author
  name: 丁仙芝
  desc: 丁仙（一作先）芝，曲阿人。登开元进士第，为馀杭尉。诗十四首。

- !Author
  name: 蔡隐丘
  desc: 蔡隐丘，曲阿人。缑氏主簿，善书。诗一首。

- !Author
  name: 蔡希周
  desc: 蔡希周，曲阿人。监察御史。诗一首。

- !Author
  name: 蔡希寂
  desc: 蔡希寂，曲阿人，希周弟。为渭南尉（一云济南人，官至金部郎中）。诗五首。

- !Author
  name: 张潮
  desc: 张潮（一作朝），曲阿人。大历中处士。诗五首。

- !Author
  name: 张翚
  desc: 张翚（一作晕），曲阿人。开元二十三年进士，为萧颖士同年生，官校书郎。诗二首。

- !Author
  name: 周瑀
  desc: 周瑀，曲阿人，吏部常选。诗三首。

- !Author
  name: 谈戭
  desc: 谈戭，曲阿人，长洲尉。诗一首。

- !Author
  name: 殷遥
  desc: 殷遥，句容人。天宝间，忠王府曹参军。诗五首。

- !Author
  name: 沈如筠
  desc: 沈如筠，句容人。横阳主簿。诗四首。

- !Author
  name: 孙处玄
  desc: 孙处玄（一作立），江宁人。则天长安中，官左拾遗。神龙初，论时事不合，归里。开元初，荐不起。诗二首。

- !Author
  name: 徐延寿
  desc: 徐（一作余）延寿，江宁人。开元间处士。诗三首。

- !Author
  name: 樊晃
  desc: 樊晃（一作光），句容人，硖石主簿。诗一首。

- !Author
  name: 李憕
  desc: 李憕，太原文水人。举明经。开元初，为咸阳尉。张说为并州长史太平军大使时，引憕常在幕下。后为宇文融判官，括田课最。迁监察御史，历给事中，河南少尹。天宝初，出为清河太守，改尚书右丞、京兆尹。转光禄卿、东都留守，迁礼部尚书。安禄山陷长安，遇害。赠司徒，谥忠烈。诗三首。

- !Author
  name: 李邕
  desc: 李邕，字泰和，广陵江都人，兰台郎善之子。长安中，李峤、张廷珪荐其词高行直，拜左拾遗。宋璟劾奏二张，邕于天后前抗言助之。开元初，历殿中侍御史，执政忌其才，频被贬斥。后为北海太守，李林甫傅以罪，杖杀之。邕早擅才名，尤长碑颂，虽贬职在外，中朝衣冠及天下寺观，多赍金帛往求其文，馈遗至巨万。自古鬻文获财，未有其比。尝撰《六公咏》，杜甫《八哀诗》所谓“朗咏六公篇，忧来发蒙蔽”是也。今不传，存诗四首。

- !Author
  name: 王湾
  desc: 王湾，洛阳人。登先天进士第。开元初，为荥阳主簿。马怀素请校正群籍，召学涉之士，分部撰次，湾在选。中秘书罢撰，又与陆绍伯等同校丽正院书，终洛阳尉。湾词翰早著，其“海日生残夜，江春入旧年”之句，当时称最，张说手题于政事堂，每示能文，令为楷式。诗十首。

- !Author
  name: 史青
  desc: 史青，零陵人。聪敏强记。开元初，上书自荐能诗，云子建七步，臣五步之内可塞明诏。明皇试以除夕、上元、竹火笼等诗，应口而出。上称赏，授左监门卫将军。今存诗一首。

- !Author
  name: 王泠然
  desc: 王泠然，开元五年登第。王丘典吏部选时，尝被奖拔。官校书郎，急于仕进，有上张说书，称公之用人盖已多矣，仆之思用其来久矣，仆虽不佞，亦相公一株桃李也。诗四首。

- !Author
  name: 张子容
  desc: 张子容，先天二年擢进士第，为乐城尉，与孟浩然友善。诗一卷。

- !Author
  name: 张旭
  desc: 张旭，苏州吴人。嗜酒，善草书，每醉后号呼狂走，乃下笔。或以头濡墨而书，既醒，自视以为神，世呼为张颠。初仕为常熟尉，自言始见公主担夫争道，又闻鼓吹而得笔法意。观公孙大娘舞剑器，乃尽其神。时以李白歌诗，旭草书，及裴旻剑舞为三绝。诗六首。

- !Author
  name: 贺朝
  desc: 贺朝，越州人，官止山阴尉。诗八首。

- !Author
  name: 万齐融
  desc: 万齐融，越州人。官昆山令。诗四首。（按《旧唐书·文苑传》云：神龙中，贺知章与贺朝万、齐融、张若虚、邢巨、包融，俱以吴越之士，文辞俊秀，名扬于上京，人间往往传其文。朝万止山阴尉，齐融昆山令。盖以万字属上文，作贺朝万。及考唐人所选《国秀》、《搜玉》二集，俱作万齐融、贺朝。今仍之）。

- !Author
  name: 邢巨
  desc: 邢巨，扬州人。开元七年，中文辞雅丽科，官监察御史。诗二首。

- !Author
  name: 张若虚
  desc: 张若虚，扬州人。衮州兵曹。与贺知章、张旭、包融，号吴中四士。诗二首。

- !Author
  name: 薛业
  desc: 薛业，天宝间处士。西游庐山，赵补阙骅、王侍御定、张评事有略，各以文为赠。独孤及尝称其敦于诗，困于学，敏于行。口弗言禄，禄亦不及。识其真者，以为永叹。诗二首。

- !Author
  name: 孙逖
  desc: 逊逖，河南人。开元中，三擅甲科，擢左拾遗。表举幕职，入为集贤院修撰，改考功员外郎，迁中书舍人。曲诏诰，判刑部侍郎，终太子詹事。谥曰文。集二十卷。今编诗一卷。

- !Author
  name: 崔国辅
  desc: 崔国辅，吴郡人。开元中，应县令举，授许昌令。累迁集贤直学士，礼部员外郎。后坐事贬晋陵郡司马。诗一卷。

- !Author
  name: 崔珪
  desc: 崔珪，贝丘人。开元中，官太子詹事，与兄中书舍人琳，弟光禄卿瑶，俱列棨戟，世号三戟崔家。诗一首。

- !Author
  name: 杨浚
  desc: 杨浚，官校书郎。开元中，尝作《圣典》三卷上之。诗三首。

- !Author
  name: 刘晏
  desc: 刘晏，字士安，曹州南华人。年七岁，举神童。累官殿中侍御史，迁度支郎中，杭、陇、华三州刺史。寻迁河南尹，入为京兆尹，再拜户部侍郎，举颜真卿以自代。宝应二年，迁吏部尚书平章事，领度支盐铁转运租庸使。坐事罢相，诸使如故。晏以转运为己任，开三门渠津遗迹，岁运米数百万石，以济关中。晏理家俭约，而重交敦旧。视事敏速，乘机无滞。在职十馀年，权势之重，邻于宰相。后为杨炎诬构死。诗二首。

- !Author
  name: 袁瓘
  desc: 袁瓘，明皇时官赣县尉。诗二首。

- !Author
  name: 李昂2
  desc: 李昂，开元中考功员外郎。诗二首。

- !Author
  name: 厍狄履温
  desc: 厍狄履温，官尚书员外郎，兼充节度判官。开元九年，宇文融括田时，奏置劝农判官。以履温等二十九人并摄御史，分行天下。诗一首。

- !Author
  name: 寇坦
  desc: 寇坦，开元时人。诗二首。

- !Author
  name: 李休烈
  desc: 李休烈，开元中洛阳尉。诗一首。

- !Author
  name: 李林甫
  desc: 李林甫，高祖从父弟之孙。初为千牛直长，其舅姜皎深爱之。开元初，迁太子中允，与源乾曜有姻亲。乾曜执政，其子絜为林甫求司门郎中，乾曜薄其为人，不许。后宇文融引为御史，历吏部侍郎，执政荐其有宰相才，即拜黄门侍郎平章事。再进兵部尚书，寻代张九龄为中书集贤殿大学士。林甫性沉密，城府深阻，多猜忌，能阴中人。秉钧二十年，朝野侧目。素寡学术，其题尺皆郭慎微、苑咸代为之。今存诗三首。

- !Author
  name: 杨炎
  desc: 杨炎，字公南，凤翔人。初为河西节度掌书记，拜起居舍人。历礼部郎中，迁中书舍人，与常衮并掌纶诰。衮长于除书，炎善于德音，时称“常杨”。进吏部侍郎，坐附元载，贬道州司马。德宗即位，崔祐甫荐其文学器用，上亦自闻其名，拜门下侍郎同平章事。再贬崖州司马。炎初奏请内府租赋仍归左藏库，及定两税法，颇有嘉声。专政后，惟务报雠构害，意为爱憎，卒至赐死。集十卷。今存诗二首。

- !Author
  name: 元载
  desc: 元载，字公辅，岐山人。嗜学好属文，以明庄、老、文、列四子之学，策入高科。初授新平尉，历度支郎中。肃宗嘉其奏对，委以国计。充使江淮，都领漕輓。俄迁户部侍郎度支使，并诸道转运使。以附李辅国，迁中书侍郎同平章事，排去忠良，引用贪猥。大历中，以贿败，伏诛。集十卷。今存诗一首。

- !Author
  name: 陈希烈
  desc: 陈希烈，宋州人，长于名理。开元中，于禁中讲老易，累迁至秘书少监，代张九龄专判集贤院事。明皇凡有撰述，必经其手。李林甫知上眷待，乃引为宰相。宠遇侔于林甫，后为杨国忠所嫉，罢知政事。禄山之乱，受伪命为中书令，论陷贼罪当死。肃宗以旧恩特原之，长流合浦郡。诗三首。

- !Author
  name: 张渐
  desc: 张渐，循之从子也。天宝中，杨国忠辟为幕佐。与窦华、宋昱、郑昂、魏仲犀同列，官至翰林学士。国忠败，坐诛。诗一首。

- !Author
  name: 宋昱
  desc: 宋昱，天宝中为中书舍人。以附杨国忠，赀产甚富，为乱兵所杀。诗三首。

- !Author
  name: 卢象
  desc: 卢象，字纬卿，汶水人。开元中，由前进士补秘书郎，转右卫仓曹掾。丞相张九龄深器之，擢左补阙、河南府司录、司勋员外郎，名盛气高，少所卑下，为飞语所中。左迁齐、邠、郑三郡司马，入为膳部员外郎。禄山之乱，象受伪署，贬永州司户。起为主客员外郎，道病卒。集十二卷，今编诗一卷。

- !Author
  name: 卢鸿一
  desc: 卢鸿一（《新唐书》作卢鸿），字浩然，范阳人，徙家洛阳。少有学业，颇善籀篆楷隶。隐于嵩山。开元中以谏议大夫召，鸿一固辞，乃听还山。诗十首。编为一卷。

- !Author
  name: 徐安贞
  desc: 徐安贞，初名楚璧，龙丘人。应制举，一岁三登甲科。开元中，为中书舍人、集贤院学士。帝属文，多令视草。终中书侍郎，与李林甫同用事。天宝后，避罪衡山岳寺，李邕识之，因载北归。行至长沙，谓其守曰：“潇湘逢故人，若幽谷之睹太阳。不然，委填岩穴矣。”诗十一首。

- !Author
  name: 崔翘
  desc: 崔翘，融之子。开元中，与兄禹锡相次为中书舍人，历礼部侍郎，赠荆州大都督。诗三首。

- !Author
  name: 梁升卿
  desc: 梁升卿，与张九龄善。涉学工书，尤长八分书。东封朝觐碑，为时绝笔。历广州都督。诗一首。

- !Author
  name: 吴巩
  desc: 吴巩，少微子，以文行知名。开元中，为中书舍人。诗一首。

- !Author
  name: 陆海
  desc: 陆海（一作孙海），馀庆之孙。有才思，与陈子昂、卢藏用为方外十友。工于五言，为贺知章所赏。性岩峻，不附权要。自省郎出牧潮州。存诗二首。

- !Author
  name: 裴士淹
  desc: 裴士淹，开元末，尝为郎官。诗一首。

- !Author
  name: 李元操
  desc: 李元操，开元初诗人。诗一首。

- !Author
  name: 顾朝阳
  desc: 顾朝阳，开元中人。诗一首。

- !Author
  name: 陶岘
  desc: 陶岘，潜之裔孙。开元中，家于昆山，与孟彦深、孟云卿、焦遂游。尝制三舟，一舟自载，一舟供宾客，一舟置饮馔。有女乐一部，奏清商之曲。逢山泉则穷其景物，吴越之士谓之水仙。诗一首。

- !Author
  name: 王维
  desc: 王维，字摩诘，河东人。工书画，与弟缙俱有俊才。开元九年，进士擢第，调太乐丞。坐累为济州司仓参军，历右拾遗、监察御史、左补阙、库部郎中，拜吏部郎中。天宝末，为给事中。安禄山陷两都，维为贼所得，服药阳喑，拘于菩提寺。禄山宴凝碧池，维潜赋诗悲悼，闻于行在。贼平，陷贼官三等定罪，特原之，责授太子中允，迁中庶子、中书舍人。复拜给事中，转尚书右丞。维以诗名盛于开元、天宝间，宁薛诸王驸马豪贵之门，无不拂席迎之。得宋之问辋川别墅，山水绝胜，与道友裴迪，浮舟往来，弹琴赋诗，啸咏终日。笃于奉佛，晚年长斋禅诵。一日，忽索笔作书数纸，别弟缙及平生亲故，舍笔而卒。赠秘书监。宝应中，代宗问缙：“朕常于诸王坐闻维乐章，今存几何？”缙集诗六卷，文四卷，表上之。敕答云，卿伯氏位列先朝，名高希代。抗行周雅，长揖楚辞。诗家者流，时论归美。克成编录，叹息良深。殷璠谓维诗词秀调雅，意新理惬。在泉成珠，著壁成绘。苏轼亦云：“维诗中有画，画中有诗也。”今编诗四卷。

- !Author
  name: 王缙
  desc: 王缙，字夏卿。与兄维早以文翰著称，连应草泽及文辞清丽科。累授侍御史，武部员外。禄山乱，选为太原少尹，与李光弼同守太原。有谋略，加宪部侍郎。广德二年，拜黄门侍郎同平章事，寻持节行营，历诸镇。大历中召还，拜门下侍郎，复知政事，以附元载，连贬刺史。后除太子宾客，分司东都。诗八首。

- !Author
  name: 裴迪
  desc: 裴迪，关中人。初与王维、崔兴宗居终南，同倡和。天宝后，为蜀州刺史，与杜甫、李颀友善。尝为尚书省郎。诗二十九首。

- !Author
  name: 崔兴宗
  desc: 崔兴宗，与王维、裴迪俱居终南，后官右补阙，诗五首。

- !Author
  name: 苑咸
  desc: 苑咸，成都人。举进士登第，为李林甫书记。开元末上书，拜司经校书、中书舍人。尝为孙逖草除庶子诏，议者以为知言。王维尝谓舍人能书梵字，兼达梵音，曲尽其妙。诗二首。

- !Author
  name: 丘为
  desc: 丘为，苏州嘉兴人。事继母孝，常有灵芝生堂下。累官太子右庶子。致仕，给俸禄之半以终身。年八十馀，母尚无恙。及居忧，观察使韩滉以致仕官给禄，所以惠养老臣，不可在丧而异，惟罢春秋羊酒。卒年九十六。与刘长卿善，其赴上都也，长卿有诗送之，亦与王维为友。诗十三首。

- !Author
  name: 赵骅
  desc: 赵骅（一作晔），字云卿，邓州穰人。开元中，举进士，连擢科第，官至秘书少监。诗一首。

- !Author
  name: 崔颢
  desc: 崔颢，汴州人。开元十一年，登进士第。有俊才，累官司勋员外郎。天宝十三年卒。诗一卷。

- !Author
  name: 祖咏
  desc: 祖咏，洛阳人。登开元十二年进士第，与王维友善。诗一卷。

- !Author
  name: 李颀
  desc: 李颀，东川人，家于颍阳。擢开元十三年进士第，官新乡尉。集一卷。今编诗三卷。

- !Author
  name: 綦毋潜
  desc: 綦毋潜，字季通，荆南人。开元十四年登进士第，由宜寿尉入为集贤待制，迁右拾遗，终著作郎。诗一卷。

- !Author
  name: 储光羲
  desc: 储光羲，兖州人。登开元中进士第，又诏中书试文章，历监察御史。禄山乱后，坐陷贼贬官。集七十卷，今编诗四卷。

- !Author
  name: 王昌龄
  desc: 王昌龄，字少伯，京兆人。登开元十五年进士第，补秘书郎。二十二年，中宏词科，调汜水尉，迁江宁丞。晚节不护细行，贬龙标尉卒。昌龄诗绪密而思清，与高適、王之涣齐名，时谓王江宁。集六卷，今编诗四卷。

- !Author
  name: 常建
  desc: 常建，开元中进士第。大历中，为盱眙尉。诗似初发通庄，却寻野径，百里之外，方归大道。其旨远，其兴僻。佳句辄来，唯论意表。沦于一尉，士论悲之。诗一卷。

- !Author
  name: 杜頠
  desc: 杜頠（一作颜），开元十五年同王昌龄登第。诗二首。

- !Author
  name: 李嶷
  desc: 李嶷，开元十五年进士第，官左武卫录事。殷璠称其诗鲜洁有规矩，其《少年行》三首，词虽不多，翩翩然侠气在目。今存诗六首。

- !Author
  name: 崔亘
  desc: 崔亘，开元二十四年登进士第。诗一首。

- !Author
  name: 蒋维翰
  desc: 蒋（一作薛）维翰，登开元进士第。诗五首。

- !Author
  name: 万楚
  desc: 万楚，登开元进士第。诗八首。

- !Author
  name: 范朝
  desc: 范朝，开元中进士。诗二首。

- !Author
  name: 杨颜
  desc: 杨颜，登开元进士第。诗一首。

- !Author
  name: 王諲
  desc: 王諲，登开元进士第，官右补阙。诗六首。

- !Author
  name: 王岳灵
  desc: 王岳灵，登开元进士第。天宝中累官至监察御史。诗一首。

- !Author
  name: 周万
  desc: 周万（一作吉万），其先汝南人，后徙居永安黄冈，宣州刺史择从之子。开元末登第。诗一首。

- !Author
  name: 陶翰
  desc: 陶翰，润州人。开元十八年擢进士第，又擢宏词科。以《冰壶赋》得名，官礼部员外郎。诗一卷。

- !Author
  name: 刘长卿
  desc: 刘长卿，字文房，河间人。开元二十一年进士。至德中，为监察御史。以检校祠部员外郎为转运使判官，知淮南鄂岳转运留后。鄂岳观察使吴仲孺诬奏，贬潘州南邑尉。会有为之辩者，除睦州司马。终随州刺史。以诗驰声上元、宝应间。权德舆尝谓为五言长城。皇甫湜亦云：“诗未有刘长卿一句，已呼宋玉为老兵。”其见重如此。集十卷，内诗九卷。今编诗五卷。

- !Author
  name: 颜真卿
  desc: 颜真卿，字清臣，京兆长安人。博学，工辞章。事亲孝。开元中举进士，又擢制科。调醴泉尉，累迁殿中侍御史。忤宰相杨国忠，出为平原太守。安禄山反，河朔尽陷，独平原城守具备，使司兵参军李平驰奏。明皇大喜，即拜户部侍郎。肃宗即位灵武，真卿数遣使以蜡丸裹书陈事。拜工部尚书，兼御史大夫，为河北招讨采访处置使。至德二年，朝于凤翔，授宪部尚书，迁御史大夫。军国之事，知无不言。为宰相所忌，出为冯翊太守，改蒲州刺史。御史唐旻诬劾，贬饶州刺史。旋拜浙西节度使，召入为刑部侍郎。李辅国衔之，贬蓬州长史。代宗立，起为户部侍郎，除荆南节度使。未行，改尚书右丞。寻除检校刑部尚书，兼御史大夫，封鲁国公。与元载不合，贬峡州别驾，改吉州司马，迁抚、湖二州刺史。载诛，擢刑部尚书，进吏部。卢gX当国，益恶之，改太子太师。李希烈陷汝州，gX奏遣真卿往谕，拘胁累岁，不屈而死。赠司徒，谥文忠。真卿立朝正色，刚而有礼，非公言直道，不萌于心。天下不以姓名称，而独曰鲁公。善正、草书，笔力遒婉，世宝传之。诗一卷。

- !Author
  name: 李华
  desc: 李华，字遐叔，赞皇人。开元中，第进士，擢宏辞科。累官监察御史，右补阙。以                                                                                                                                                                                                                                                                                                                                                                                                                                                                                                                                                                             size:11pt">No:0416

- !Author
  name: 萧颖士
  desc: 萧颖士，字茂挺。开元中对策第一，补秘书正字。奉使括遗书赵卫间，淹久不报，为有司劾免。留客濮阳教授，时号萧夫子。召为集贤校理。宰相李林甫怒其不下己，调广陵参军事。史官韦述荐颖士自代，召诣史馆待制。林甫愈见疾，遂免官。寻调河南府参军事。山南节度使源洧辟掌书记。洧卒，崔圆署为扬州功曹参军，至官，信宿去。后客死汝南逆旅。门人私谥曰文元先生。颖士乐闻人善，以推引后进为己任，所奖目皆为名士。集十卷。今编诗一卷。

- !Author
  name: 崔曙
  desc: 崔曙，宋州人。开元二十六年登进士第，以《试明堂火珠》诗得名。诗一卷。

- !Author
  name: 王翰
  desc: 王翰，字子羽，晋阳人。登进士第，举直言极谏，调昌乐尉。复举超拔群类，召为秘书正字。擢通事舍人、驾部员外。出为汝州长史，改仙州别驾。日与才士豪侠饮乐游畋，坐贬道州司马，卒。集十卷。今存诗一卷。

- !Author
  name: 孟云卿
  desc: 孟云卿，河南人，一曰武昌人。第进士，为校书郎。与杜甫、元结友善。诗一卷。

- !Author
  name: 张巡
  desc: 张巡，蒲州河东人。开元末，举进士第三，以书判拔萃入等。天宝中，为真源令。禄山之乱，巡起兵讨贼。后至睢阳，与太守许远婴城固守经年，乏食，城陷死之。巡博通群书，为文操纸笔立就。有《谢金吾表》云：“想峨眉之碧峰，豫游西蜀；追绿耳于悬圃，保寿南山。臣被围四十七日，凡一千八百馀战。当臣效命之时，是贼灭亡之日。”文辞悲壮，读者哀之。诗二首。

- !Author
  name: 张抃
  desc: 张抃，滑人。与张巡固守睢阳，城陷，死难者三十六人，抃其一也。宋汪应辰作庙记云：“初显于湖湘间，后及江右，至玉山，皆祀之。”碑载诗一首。

- !Author
  name: 贺兰进明
  desc: 贺兰进明，开元十六年登进士第。禄山乱，以御史大夫为节度使，守临淮。张巡被围睢阳，遣南霁云乞师，进明嫉巡声威，不应，巡遂陷没。肃宗时，为北海太守，诣行在，上以为南海太守，摄御史大夫、岭南节度使。后贬溱州司马。诗七首。

- !Author
  name: 闾丘晓
  desc: 闾丘晓，为濠州刺史。禄山之乱，张镐檄之救宋州张巡围，以后期杖死。诗一首。

- !Author
  name: 庾光先
  desc: 庾光先，新野人。官至吏部侍郎。尝陷安禄山，不受伪署。诗一首。

- !Author
  name: 韦丹
  desc: 韦丹，字文明，京兆万年人。早孤，从外祖颜真卿学。擢明经，调安远令，以让庶兄。入紫阁山。复举五经高第。顺宗为太子时，以殿中侍御史为舍人。寻拜司封郎中，使新罗。故事鬻州县官十人，以便其私，号私觌官。丹曰：“使外国不足于赀，宜上请，安有卖官受钱？”奏闻，帝命有司与之。还为容州刺史，迁河南少尹，召拜谏议大夫。奏刘辟当诛，宪宗褒美，使代李康为剑南东川节度使。丹至汉中，上言康守方尽力，不可易，乃征还。终江南西道观察使。宣宗读《元和实录》，见丹政事卓然，诏上丹功状，刻于碑。谓宰相周墀曰：“丹有子否？与好官。”乃拜其子宙为侍御史，三迁度支郎中。丹有诗二首。

- !Author
  name: 萧昕
  desc: 萧昕，字中明。梁鄱阳王七世孙。居河南。中博学宏词科，调寿安尉，累迁左补阙。从明皇幸蜀，奉册于灵武。代宗立，进中书舍人、礼部侍郎。德宗朝，以太子太师致仕。诗二首。

- !Author
  name: 李希仲
  desc: 李希仲，赵郡人。天宝初，宰偃师。范阳兵起，挈家避乱入江淮。诗三首。

- !Author
  name: 杨志坚
  desc: 杨志坚，临川人。与颜真卿同时。诗一首。

- !Author
  name: 孟浩然
  desc: 孟浩然，字浩然，襄阳人。少隐鹿门山。年四十，乃游京师。常于太学赋诗，一坐嗟伏。与张九龄、王维为忘形交。维私邀入内署，适明皇至，浩然匿床下。维以实对，帝喜曰：“朕闻其人而未见也。”诏浩然出，诵所为诗，至“不才明主弃”，帝曰：“卿不求仕，朕未尝弃卿，奈何诬我？”因放还。采访使韩朝宗约浩然偕至京师，欲荐诸朝，会与故人剧饮欢甚，不赴。朝宗怒，辞行，浩然亦不悔也。张九龄镇荆州，署为从事。开元末，疽发背卒。浩然为诗，伫兴而作，造意极苦，篇什既成，洗削凡近，超然独妙。虽气象清远，而采秀内映，藻思所不及。当明皇时，章句之风大得建安体，论者推李杜为尤，介其间能不愧者，浩然也。集三卷。今编诗二卷。

- !Author
  name: 李白
  desc: 李白，字太白，陇西成纪人。凉武昭王暠九世孙。或曰山东人，或曰蜀人。白少有逸才，志气宏放，飘然有超世之心。初隐岷山，益州长史苏颋见而异之，曰：“是子天才英特，可比相如。”天宝初，至长安，往见贺知章。知章见其文，叹曰：“子谪仙人也。”言于明皇，召见金銮殿，奏颂一篇。帝赐食，亲为调羹，有诏供奉翰林。白犹与酒徒饮于市，帝坐沉香亭子，意有所感，欲得白为乐章，召入，而白已醉。左右以水颒面，稍解，援笔成文，婉丽精切。帝爱其才，数宴见。白常侍帝，醉，使高力士脱靴。力士素贵，耻之，摘其诗以激杨贵妃。帝欲官白，妃辄沮止。白自知不为亲近所容，恳求还山。帝赐金放还。乃浪迹江湖，终日沉饮。永王璘都督江陵，辟为僚佐。璘谋乱，兵败，白坐长流夜郎，会赦得还。族人阳冰为当涂令，白往依之。代宗立，以左拾遗召，而白已卒。文宗时，诏以白歌诗、裴旻剑舞、张旭草书为三绝云。集三十卷。今编诗二十五卷。

- !Author
  name: 韦应物
  desc: 韦应物，京兆长安人。少以三卫郎事明皇，晚更折节读书。永泰中，授京兆功曹，迁洛阳丞。大历十四年，自鄠令制除栎阳令，以疾辞不就。建中三年，拜比部员外郎，出为滁州刺史。久之，调江州。追赴阙，改左司郎中，复出为苏州刺史。应物性高洁，所在焚香扫地而坐。唯顾况、刘长卿、丘丹、秦系、皎然之俦，得厕宾客，与之酬倡。其诗闲澹简远，人比之陶潜，称陶韦云。集十卷。今编诗十卷。

- !Author
  name: 孟彦深
  desc: 孟彦深，字士源。登天宝二年进士第，为武昌令。元结居樊上，尝作《退谷铭》曰：干进之客，不得游之。又作《杯湖铭》曰：为人厌者，勿泛杯湖。孟士源尝黜官，无情干进，在武昌，不为人厌，可游退谷，可泛杯湖矣。诗一首。

- !Author
  name: 刘湾
  desc: 刘湾，字灵源，西蜀人。天宝进士。禄山之乱，以侍御史居衡阳。与元结相友善。诗六首。

- !Author
  name: 孙昌胤
  desc: 孙昌胤，登天宝进士第。柳宗元《与韦中立书》，称其为子举冠礼事，人以为迂。诗四首。

- !Author
  name: 乔琳
  desc: 乔琳，太原人。天宝间举进士，累授兴平尉。郭子仪辟为节度掌书记。拜监察御史。贬巴州司户。历果、绵、遂三州刺史。入为大理少卿、国子祭酒。又出为怀州刺史。以张涉称引，拜御史大夫平章事，后受朱泚伪署，伏诛。诗一首。

- !Author
  name: 柳浑
  desc: 柳浑，字夷旷，一字惟深，本名载。襄州人。天宝初，擢进士第。大历中，累官至尚书右丞。贞元三年，以兵部侍郎同中书门下平章事。集十卷。今存诗一首。

- !Author
  name: 张谓
  desc: 张谓，字正言，河南人。天宝二年登进士第。乾元中为尚书郎。大历间官至礼部侍郎，三典贡举。诗一卷。

- !Author
  name: 岑参
  desc: 岑参，南阳人。文本之后。少孤贫，笃学。登天宝三载进士第。由率府参军累官右补阙，论斥权佞。改起居郎，寻出为虢州长史，复入为太子中允。代宗总戎陕服，委以书奏之任。由库部郎出刺嘉州。杜鸿渐镇西川，表为从事，以职方郎兼侍御史领幕职。使罢，流寓不还，遂终于蜀。参诗辞意清切，迥拔孤秀，多出佳境。每一篇出，人竞传写，比之吴均、何逊焉。集八卷。今编四卷。

- !Author
  name: 沈宇
  desc: 沈宇，太子洗马。诗三首。

- !Author
  name: 张鼎
  desc: 张鼎，司勋员外郎。诗三首。

- !Author
  name: 薛奇童
  desc: 薛奇童（一作章），大理司直。诗七首。

- !Author
  name: 杨谏
  desc: 杨谏，永乐丞，诗二首。

- !Author
  name: 张万顷
  desc: 张万顷，开宝间进士。诗三首。

- !Author
  name: 沈颂
  desc: 沈颂，无锡尉。诗六首。

- !Author
  name: 梁锽
  desc: 梁锽，官执戟。天宝中人。诗十五首。

- !Author
  name: 杜俨
  desc: 杜俨，新安丞。诗一首。

- !Author
  name: 赵良器
  desc: 赵良器，兵部员外。诗二首。

- !Author
  name: 黄麟
  desc: 黄麟，金部员外郎。诗一首。

- !Author
  name: 郭向
  desc: 郭向，太子尉。诗一首。

- !Author
  name: 郭良
  desc: 郭良，金部员外郎。诗二首。

- !Author
  name: 王乔
  desc: 王乔，安定太守。诗一首。

- !Author
  name: 徐九皋
  desc: 徐九皋，河阴尉。诗五首。

- !Author
  name: 阎宽
  desc: 阎宽，醴泉尉。诗五首。

- !Author
  name: 李收
  desc: 李收（一作牧），右武卫（一作左威卫）录事。诗二首。

- !Author
  name: 程弥纶
  desc: 程弥纶，开宝间进士。诗一首。

- !Author
  name: 屈同仙
  desc: 屈同仙（一作屈同），千牛兵曹。诗二首。

- !Author
  name: 豆卢复
  desc: 豆卢复，前崇玄生。诗二首。

- !Author
  name: 荆冬倩
  desc: 荆冬倩，校书郎。诗一首。

- !Author
  name: 梁洽
  desc: 梁洽，开、宝间进士。诗一首。

- !Author
  name: 郑绍
  desc: 郑绍，武进尉。诗一首。

- !Author
  name: 朱斌
  desc: 朱斌，处士。诗一首。

- !Author
  name: 梁德裕
  desc: 梁德裕，四门助教。诗二首。

- !Author
  name: 常非月
  desc: 常非月，西河尉。诗一首。

- !Author
  name: 张良璞
  desc: 张良璞，长安尉。诗一首。

- !Author
  name: 孙欣
  desc: 孙欣，开宝间人。诗一首。

- !Author
  name: 王羡门
  desc: 王羡门，开宝间人。诗一首。

- !Author
  name: 芮挺章
  desc: 芮挺章，国子进士。天宝三年编《国秀集》，集中并载挺章诗二首。

- !Author
  name: 楼颖
  desc: 楼颖，天宝中进士。作《国秀集序》。诗五首。

- !Author
  name: 李康成
  desc: 李康成，天宝中，与李、杜同时。其赴使江东，刘长卿有诗送之。尝撰《玉台后集》，自陈后主、隋炀帝、江总、庾信、沈、宋、王、杨、卢、骆而下二百九人，诗六百七十首，汇为十卷，自载其诗八篇。今存四首。

- !Author
  name: 杨贲
  desc: 杨贲，天宝三年登第。诗一首。

- !Author
  name: 李清
  desc: 李清，登天宝十二年进士第。诗一首。

- !Author
  name: 陈季
  desc: 陈季，天宝十五年及第。诗二首。

- !Author
  name: 王邕
  desc: 王邕，天宝进士。诗二首。

- !Author
  name: 庄若讷
  desc: 庄若讷，天宝进士。诗一首。

- !Author
  name: 魏璀
  desc: 魏璀，天宝进士。诗一首。

- !Author
  name: 王zr
  desc: 王zr，永州太守。诗一首。

- !Author
  name: 窦冀
  desc: 窦冀，官御史。诗一首。

- !Author
  name: 鲁收
  desc: 鲁收，大历时人。诗一首。

- !Author
  name: 朱逵
  desc: 朱逵，处士。诗一首。

- !Author
  name: 许瑶
  desc: 许瑶，官御史。诗一首。

- !Author
  name: 包佶
  desc: 包佶，字幼正。天宝六年及进士第。累官谏议大夫，坐善元载贬岭南。刘晏奏起为汴东两税使。晏罢，以佶充诸道盐铁轻货钱物使。迁刑部侍郎，改秘书监，封丹阳郡公。诗一卷。

- !Author
  name: 李嘉祐
  desc: 李嘉祐，字从一，赵州人。天宝七年擢第，授秘书正字。坐事谪鄱江令，调江阴，入为中台郎。上元中，出为台州刺史。大历中，复为袁州刺史。与严维、刘长卿、冷朝阳诸人友善。为诗丽婉，有齐梁风。集一卷。今编诗二卷。

- !Author
  name: 包何
  desc: 包何，字幼嗣，润州延陵人。隔之子。与弟佶齐名，世称二包。登天宝进士第。大历中，为起居舍人。诗一卷。

- !Author
  name: 贾邕
  desc: 贾邕，天宝九年登进士第。诗一首。

- !Author
  name: 刘舟
  desc: 刘舟（一作冉），天宝中登进士第。诗一首。

- !Author
  name: 长孙铸
  desc: 长孙铸，天宝十二年登进士第。诗一首。

- !Author
  name: 房白
  desc: 房白，天宝中登进士第。诗一首。

- !Author
  name: 元晟
  desc: 元晟，河南府进士。诗一首。

- !Author
  name: 刘太冲
  desc: 刘太冲，彭城人，天宝十二年进士第。诗一首。

- !Author
  name: 姚发
  desc: 姚发，天宝十二年登进士第。诗一首。

- !Author
  name: 郑愕
  desc: 郑愕，天宝十二年登进士第。诗一首。

- !Author
  name: 殷少野
  desc: 殷少野，天宝十二（一作六）年登进士第。诗一首。

- !Author
  name: 邬载
  desc: 邬载，天宝十二年登进士第。诗一首。

- !Author
  name: 皇甫曾
  desc: 皇甫曾，字孝常，冉母弟也。天宝十二载登进士第。历侍御史，坐事徙舒州司马、阳翟令。诗名与兄相上下，当时比张氏景阳、孟阳云。集一卷。今编诗一卷。

- !Author
  name: 高適
  desc: 高適，字达夫，渤海蓚人。举有道科，释褐封丘尉。不得志，去游河右，哥舒翰表为左骁卫兵曹、掌书记。进左拾遗，转监察御史。潼关失守，適奔赴行在，擢谏议大夫，节度淮南。李辅国谮之，左授太子少詹事，出为蜀、彭二州刺史。进成都尹、剑南西川节度使。召为刑部侍郎，转散骑常侍，封渤海县侯。永泰二年卒，赠礼部尚书，谥曰忠。適喜功名，尚节义。年过五十，始学为诗，以气质自高。每吟一篇，已为好事者传诵。开、宝以来，诗人之达者，惟適而已。集二卷。今编四卷。

- !Author
  name: 李岘
  desc: 李岘，信安郡王祎之第三子。乐善下士。以门荫入仕，历京兆府尹。天宝中，杨国忠恶其不附己，出为长沙太守。时京兆雨灾，米麦踊贵，百姓谣曰：“欲得米粟贱，无过追李岘。”其为政得人心如此。乾元二年，拜中书侍郎同平章事。坐言事切直，谪蜀州刺史。代宗召为礼部尚书，寻复知政事。初收东京，按治逆党，多所全活。终衢州刺史。集一卷。今存诗一首。

- !Author
  name: 李栖筠
  desc: 李栖筠，字贞一，世为赵人。吉甫之父。举进士高第。调冠氏主簿，太守李岘视若布衣交。擢殿中侍御史，为李岘三司判官。三迁吏部员外郎、判南曹。累进工部侍郎。元载忌之，出为常州刺史。以治行，加银青光禄大夫，封赞皇县子。拜浙西都团练观察使，寻为御史大夫，力抗权邪。卒赠吏部尚书。栖筠喜奖善，而乐人攻己短，为天下士所归，称赞皇公，诗二首。

- !Author
  name: 徐浩
  desc: 徐浩，字季海，越州人。少举明经。工草隶。以张说荐，为丽正殿校理，三迁右拾遗。张守珪表佐幽州幕，改监察御史，历宪部郎中。肃宗即位，拜中书舍人。时天下事殷，诏令俱出其手，文词赡给。加尚书右丞，除国子祭酒。寻贬卢州长史。代宗征还，仍拜中书舍人，迁工部侍郎、岭南节度观察使。又为吏部侍郎、集贤殿学士。为李栖筠所弹，贬明州别驾。终彭王傅。卒赠太子少师。世称其书法如怒猊抉石，渴骥奔泉。诗二首。

- !Author
  name: 薛令之
  desc: 薛令之，闽之长溪人。肃宗为太子时，令之以右补阙兼侍读，积岁不迁，乃弃官，徒步归乡里。及肃宗即位，以旧恩召，而令之已前卒。诗二首。

- !Author
  name: 邹绍先
  desc: 邹绍先，刘长卿同时人。曾为河南判官，与长卿相往还。诗一首。

- !Author
  name: 李穆
  desc: 李穆，刘长卿婿。诗一首。

- !Author
  name: 冯著
  desc: 冯著，韦应物同时人。尝受李广州署为录事，应物有诗以送其行。诗四首。

- !Author
  name: 王迥
  desc: 王迥，家鹿门，号白云先生。与孟浩然善。诗一首。

- !Author
  name: 李晔2
  desc: 李晔，宗室子。官弘农太守、宗正卿。贾至常为撰制词。诗一首。

- !Author
  name: 敬括
  desc: 敬括，字叔弓，河东人。少以文词称乡。举进士，又应制登科。累官右拾遗、内供奉、殿中侍御史。天宝末，以不附杨国忠，出为刺史。迁给事中、兵部侍郎、大理卿。大历初，诏选循良为近辅，以括为同州刺史，入为御史大夫，卒。诗一首。

- !Author
  name: 杜甫
  desc: 杜甫，字子美，其先襄阳人，曾祖依艺为巩令，因居巩。甫天宝初应进士，不第。后献《三大礼赋》，明皇奇之，召试文章，授京兆府兵曹参军。安禄山陷京师，肃宗即位灵武，甫自贼中遁赴行在，拜左拾遗。以论救房琯，出为华州司功参军。关辅饥乱，寓居同州同谷县，身自负薪采梠，餔糒不给。久之，召补京兆府功曹，道阻不赴。严武镇成都，奏为参谋、检校工部员外郎，赐绯。武与甫世旧，待遇甚厚。乃于成都浣花里种竹植树，枕江结庐，纵酒啸歌其中。武卒，甫无所依，乃之东蜀就高適。既至而適卒。是岁，蜀帅相攻杀，蜀大扰。甫携家避乱荆楚，扁舟下峡，未维舟而江陵亦乱。乃溯沿湘流，游衡山，寓居耒阳。卒年五十九。元和中，归葬偃师首阳山，元稹志其墓。天宝间，甫与李白齐名，时称李杜。然元稹之言曰：“李白壮浪纵恣，摆去拘束，诚亦差肩子美矣。至若铺陈终始，排比声韵，大或千言，次犹数百，词气豪迈，而风调清深，属对律切，而脱弃凡近，则李尚不能历其藩翰，况堂奥乎。”白居易亦云：“杜诗贯穿古今，尽工尽善，殆过于李。”元、白之论如此。盖其出处劳佚，喜乐悲愤，好贤恶恶，一见之于诗。而又以忠君忧国、伤时念乱为本旨。读其诗可以知其世，故当时谓之“诗史”。旧集诗文共六十卷，今编诗十九卷。

- !Author
  name: 贾至
  desc: 贾至，字幼邻，洛阳人。父曾，开元初掌制诰。至擢明经第，为单父尉，拜起居舍人、知制诰。父子继美，帝常称之。肃宗擢为中书舍人。坐小法，贬岳州司马。宝应初，召复故官，除尚书左丞。大历初，封信都县伯，迁京兆尹、右散骑常侍。卒谥曰文。集十卷。今编诗一卷。

- !Author
  name: 钱起
  desc: 钱起，字仲文，吴兴人。天宝十载登进士第。官秘书省校书郎，终尚书考功郎中。大历中，与韩翃、李端辈号十才子。诗格新奇，理致清赡。集十三卷。今编诗四卷。

- !Author
  name: 元结
  desc: 元结，字次山，河南人，少不羁，十七乃折节向学。擢上第，复举制科。国子司业苏源明荐之，结上时议三篇，擢右金吾兵曹参军，摄监察御史，为山南西道节度参谋，以讨贼功，迁监察御史里行。代宗立，授著作郎。久之，拜道州刺史，为民营舍给田，免徭役，流亡归者万余。进容管经略使，罢还京师。卒年五十，赠礼部侍郎。集十卷，今编诗二卷。

- !Author
  name: 张继
  desc: 张继，字懿孙，襄州人，登天宝进士第。大历末，检校祠部员外郎，分掌财赋于洪州。高仲武谓其累代词伯，秀发当时。诗体清迥，有道者风。今编诗一卷。

- !Author
  name: 韩翃
  desc: 韩翃，字君平，南阳人。登天宝十三载进士第，淄青侯希逸、宣武李勉相继辟幕府。建中初，以诗受知德宗，除驾部郎中、知制诰，擢中书舍人卒。翃与钱起、卢纶辈号大历十才子。为诗兴致繁富，一篇一咏，朝野珍之。集五卷。今编诗三卷。

- !Author
  name: 独孤及
  desc: 独孤及，字至之，洛阳人。天宝末，以道举高第，补华阴尉。代宗召为左拾遗，俄改太常博士。迁礼部员外郎，历濠、舒二州刺史，以治课加检校司封郎中，赐金紫。徙常州，卒谥曰宪。集三十卷，内诗三卷，今编诗二卷。

- !Author
  name: 郎士元
  desc: 郎士元，字君胄，中山人。天宝十五载擢进士第。宝应初，选畿县官，诏试中书，补渭南尉。历右拾遗，出为郢州刺史。与钱起齐名。自丞相以下，出使作牧，二君无诗祖饯，时论鄙之，故语曰：“前有沈、宋，后有钱、郎”。集二卷。今编诗一卷。

- !Author
  name: 皇甫冉
  desc: 皇甫冉，字茂政，润州丹阳人。晋高士谧之后。十岁能属文，张九龄深器之。天宝十五载，举进士第一，授无锡尉，历左金吾兵曹。王缙为河南帅，表掌书记。大历初，累迁右补阙，奉使江表，卒于家。冉诗天机独得，远出情外。集三卷。今编诗二卷。

- !Author
  name: 刘方平
  desc: 刘方平，河南人，邢襄公政会之后。与元德秀善，不仕。诗一卷。

- !Author
  name: 刘太真
  desc: 刘太真，宣州人，师萧颖士。天宝末，举进士。大历中，拜起居郎，历台阁，自中书舍人转工部、刑部二侍郎，坐事贬信州刺史。贞元四年重九，赐宴曲江亭，帝制诗序，赐群僚各一本，命简文词之士应制，同用清字，明日于延英门进之，于是朝臣毕和。上自考定，以太真、李纾等为上等。集三十卷。今存诗三首。

- !Author
  name: 袁傪
  desc: 袁傪，官御史中丞、兵部侍郎。诗二首。

- !Author
  name: 崔何
  desc: 崔何，官御史。诗二首。

- !Author
  name: 王纬
  desc: 王纬，官给事中。诗二首。

- !Author
  name: 郭澹
  desc: 郭澹，天宝、大历间人。诗二首。

- !Author
  name: 高傪
  desc: 高傪，天宝、大历间人。诗一首。

- !Author
  name: 李岑1
  desc: 李岑，天宝、大历间人。诗一首。

- !Author
  name: 苏宇
  desc: 苏宇，天宝、大历间人。诗一首。

- !Author
  name: 袁邕
  desc: 袁邕，天宝、大历间人。诗一首。

- !Author
  name: 李纾
  desc: 李纾（一作舒），字仲舒。天宝末，拜秘书省校书郎。大历初，以吏部侍郎李卿荐，为左补阙，累迁司封员外郎，知制诰，改中书舍人，历礼部侍郎。尝奏，享武成王不当视文宣庙，又奉诏为兴元纪功述及郊庙乐章，诸所论著甚众。贞元中重阳应制诗与刘太真皆为上等。今其诗不传，存乐章十三首。

- !Author
  name: 于邵
  desc: 于邵，字相门，京兆万年人。天宝末，进士登科，书判超绝，授崇文馆校书郎，历比部郎中，出为巴州刺史。时夷獠聚众围州，邵遣使谕降，儒服出城，群盗罗拜解散。节度使李抱玉以闻，迁梓州。后为礼部侍郎、史馆修撰，当时大诏令皆出其手。贞元中，重阳应制诗居次等，今不传。存乐章五首。

- !Author
  name: 王之涣
  desc: 王之涣，并州人，兄之咸、之贲皆有文名。天宝间，与王昌龄、崔国辅、郑昈联唱迭和，名动一时。诗六首。

- !Author
  name: 阎防
  desc: 阎防，开元、天宝间有文名。谪官长沙司户。孟浩然有《湖中旅泊寄阎九司户诗》，又尝与薛据读书终南丰德寺。诗五首。

- !Author
  name: 薛据
  desc: 薛据，河中宝鼎人。开元十九年登第，尚书水部郎中，赠给事中。据与王维、杜甫最善。子美赠诗云：“文章开穾oK，才力老益神。”高適赠诗云：“隐轸经济具，纵横建安作。”刘长卿亦有赠诗，皆推重之。据为人骨鲠，有气魄。诗十二首。

- !Author
  name: 姚系
  desc: 姚系，宰相崇之曾孙，为门下典仪。《韦应物集》有《送姚系还河中诗》。或云河中人。诗十首。

- !Author
  name: 令狐峘
  desc: 令狐峘，德棻五世孙，登进士第。禄山之乱，隐居南山豹林谷。司徒杨绾未仕时，亦避地谷中，尝止峘舍，赏其博学。及绾为礼部侍郎，引入史馆。建中初，为礼部侍郎，典贡举。执政杨炎有所请托，峘得其私书奏之。德宗恶其讦，贬衡州别驾。诗二首。

- !Author
  name: 滕珦
  desc: 滕珦，东阳人，历茂王傅。太和初，以右庶子致仕，四品给券还乡自珦始。诗一首。

- !Author
  name: 常衮
  desc: 常衮，京兆人。天宝末，举进士，历太子正字。宝应二年，为翰林学士、考功员外、郎中、知制诰。文章俊拔，当时推重。永泰元年，迁中书舍人，累上章陈西北利害，代宗甚顾遇之，加集贤院学士。大历初，拜门下侍郎，同平章事，与杨绾并掌机务。后出为福建观察使。集十卷。今存诗九首。

- !Author
  name: 褚朝阳
  desc: 褚朝阳，登天宝进士第。诗三首。

- !Author
  name: 苏源明
  desc: 苏源明，字弱夫，武功人。天宝中登第，累迁国子司业。禄山之乱，不受伪署。肃宗复两京，擢考功郎中。终秘书少监。与杜甫、郑虔善。诗二首。

- !Author
  name: 郑虔
  desc: 郑虔，荥阳人。天宝初，为协律郎，坐事谪官。明皇爱其才，特置广文馆，授为博士，迁著作郎。以陷安禄山，贬台州司户参军。最善杜甫，又与秘书监郑审篇翰齐价。虔工画山水，好书，常苦无纸，乃于慈恩寺贮柿叶数屋，日往取叶肄书，岁久殆尽。尝自写其诗并画以献，帝亲署其尾曰“郑虔三绝”。今存诗一首。

- !Author
  name: 毕耀
  desc: 毕耀（杜甫集作曜），官监察御史，与杜甫善。诗三首。

- !Author
  name: 韦济
  desc: 韦济，思谦之孙，嗣立之子，早以辞翰闻。开元初，调补鄄城令，对诏第一，擢醴泉令。为政简易，三迁库部员外郎，历户部侍郎。天宝七载，再为河南尹，迁尚书左丞。三代皆省辖，衣冠荣之。诗一首。

- !Author
  name: 田澄
  desc: 田澄，天宝时官献纳使、起居舍人。杜甫尝有诗赠之。诗一首。

- !Author
  name: 沈东美
  desc: 沈东美，佺期子。初为府掾。天宝中，除膳部员外郎。诗一首。

- !Author
  name: 苏涣
  desc: 苏涣，尝访杜甫于江浦，甫请诵新作，有诗美之。涣善放白弩，巴中号为弩跖。后变节从学，乡赋擢第，累迁至侍御史，佐湖南崔中丞瓘幕府。崔遇害，遂逾岭，扇动哥舒晃跋扈交广，伏诛。诗四首。

- !Author
  name: 刘昚虚
  desc: 刘昚虚，江东人。天宝时，官夏县令。诗一卷。

- !Author
  name: 息夫牧
  desc: 息夫牧，萧颖士门人。诗一首。

- !Author
  name: 宋华
  desc: 宋华，濮阳宰。诗一首。

- !Author
  name: 邹象先
  desc: 邹象先，开元二十三年进士，与萧颖士为同年生，仕临涣尉。诗一首。

- !Author
  name: 韦建
  desc: 韦建，开元、天宝间人，为河南令，与萧颖士、刘长卿游。诗二首。

- !Author
  name: 殷寅
  desc: 殷寅，陈郡人。早孤，事母以孝闻。应宏词举，为永宁尉，与萧颖士善。诗二首。

- !Author
  name: 柳中庸
  desc: 柳中庸，名淡，以字行。河东人，宗元之族，御史并之弟也，与弟中行皆有文名。萧颖士以女妻之，仕为洪府户曹。诗十三首。

- !Author
  name: 崔惠童
  desc: 崔惠童，博州人，右骁卫将军、冀州刺史庭玉之子，尚明皇晋国公主。诗一首。

- !Author
  name: 崔敏童
  desc: 崔敏童，驸马都尉惠童之昆弟也。诗一首。

- !Author
  name: 苗晋卿
  desc: 苗晋卿，字元辅，潞州壶关人。擢进士第，累迁吏部郎中，知选事。久之，进侍郎。天宝二载，较书判，以御史中丞张倚之子奭为第一，议者不平。帝御花萼楼覆实，奭持纸终日，笔不下，人谓之曳白。坐贬安康太守，俄充河北采访使。肃宗召赴行在，拜左相。广德中，以太保致仕。永泰初卒，谥懿献。诗一首。

- !Author
  name: 贾躭
  desc: 贾躭，字敦诗，沧州南皮人。天宝中，举明经，授临清县尉。上疏论时政，改正平尉，从事河东检校膳部员外郎。历邠州刺史，政绩茂异，入为鸿胪卿。自大历至贞元，三为节镇，征拜右仆射，同中书门下平章事。在相位十三年，世称其淳德。躭好地理学，外国使至，必讯其山川土俗，因撰《海内华夷图》及《古今郡国县道四夷述》四十卷，表献之。诗一首。

- !Author
  name: 赵居贞
  desc: 赵居贞，鼓城人。历吴郡采访使。天宝中，官北海郡太守。诗一首。

- !Author
  name: 萧华
  desc: 萧华，徐国公嵩之子。天宝末，历官兵部侍郎。上元初，以中书侍郎同平章事，忤李辅国。矫诏罢为礼部侍郎，寻贬峡州司马，卒。诗一首。

- !Author
  name: 李岑2
  desc: 李岑，天宝中宋州刺史。诗二首。

- !Author
  name: 元友让
  desc: 元友让，元结子，见《永州志》。按元结集载，长子友直，次子友正，此盖其幼子也。诗一首。

- !Author
  name: 蒋冽
  desc: 蒋冽，仪凤中宰相高智周之外孙。第进士，考功员外郎。终尚书左丞。诗七首。

- !Author
  name: 蒋涣
  desc: 蒋涣，冽之弟，擢进士。天宝末，为给事中。永泰初，历鸿胪卿。日本使尝遗金帛，不受，惟取笺一番，为书以贻其副。终礼部尚书。诗五首。

- !Author
  name: 段怀然
  desc: 段怀然，台州刺史，天宝中人。诗一首。

- !Author
  name: 张偁
  desc: 张偁，九龄族孙，见《宰相世系表》。《纪事》云“天宝、至德间人”。诗一首。

- !Author
  name: 陈孙
  desc: 陈孙，明皇时人。诗一首。

- !Author
  name: 李峰
  desc: 李峰，开州刺史。诗一首。

- !Author
  name: 沈千运
  desc: 沈千运，吴兴人，家于汝北。为诗力矫时习，一出雅正，王季友、于逖、孟云卿、张彪、赵徵明、元季川，皆其同调也。乾元中，季川兄结尝编七人诗为《箧中集》，千运为之冠。诗五首。

- !Author
  name: 王季友1
  desc: 王季友，河南人。家贫卖履，博极群书。豫章太守李勉引为宾客，甚敬之，杜甫诗所谓丰城客子王季友也。诗十一首。

- !Author
  name: 于逖
  desc: 于逖，开元时人，李白、独孤及皆有诗赠之，亦与元结友善。诗二首。

- !Author
  name: 张彪
  desc: 张彪，颍、洛间人。天宝末，将母避乱，杜甫诗所称张山人者是也。诗四首。

- !Author
  name: 赵徵明
  desc: 赵徵明，天水人。工书，窦臮《述书赋》称之。诗三首。

- !Author
  name: 元季川
  desc: 元季川，大历、贞元间诗人也。一云名融，元结弟。诗四首。

- !Author
  name: 秦系
  desc: 秦系，字公绪，会稽人。天宝末，避乱剡溪，北都留守薛兼训奏为右卫率府仓曹参军，不就，建中初，客泉州。南安有九日山，大松百馀章，俗传东晋时所植。系结庐其上，穴石为研，注《老子》，弥年不出。张建封闻系不可致，请就加校书郎。自号东海钓客，与刘长卿善，以诗相赠答。权德舆曰：“长卿自以为五言长城，系用偏师攻之，虽老益壮。”其后东渡秣陵，年八十馀卒。南安人思之，号其山为高士峰。诗一卷。

- !Author
  name: 任华
  desc: 任华，李、杜同时人。初为桂州刺史参佐，尝与贾京尹、杜中丞、严大夫笺，多所致责。又与庾中丞书云：华本野人，常思渔钓，寻当杖策，归乎旧山，非有机心，致斯扣击，其亦狂狷之流欤。诗三首。

- !Author
  name: 魏万
  desc: 魏万，尝居王屋山，后名颢。上元初登第。初遇李白于广陵，白曰：“尔后必著大名于天下。”因尽出其文，命集之。其还王屋山也，白为之序，称其爱文好古。今存诗一首。

- !Author
  name: 崔宗之
  desc: 崔宗之，名成辅，以字行。日用之子，袭封齐国公。历左司郎中、侍御史，谪官金陵。与李白诗酒唱和，常月夜乘舟，自采石达金陵。诗一首。

- !Author
  name: 崔成甫
  desc: 崔成甫，官校书郎，再尉关辅，贬湘阴。有《泽畔吟》，李白为之序。其为陕县尉时，韦坚为陕郡太守，兼水陆转运使，凿潭望春楼下。成甫因变得体歌为得宝歌，坚命舟人歌之，成甫又广为十阕，今不传。存诗一首。

- !Author
  name: 严武
  desc: 严武，字季鹰，华州人，工部侍郎挺之之子。以荫调太原府参军，累迁殿中侍御史。从明皇入蜀，擢谏议大夫。至德初，房琯以其名臣子，荐为给事中。历剑南节度使，入为太子宾客兼御史大夫。改吏部侍郎，寻转黄门侍郎，再为成都尹。以破吐蕃功，进检校吏部尚书，封郑国公。最善杜甫，其复镇剑南，甫往依之。诗六首。

- !Author
  name: 韦迢
  desc: 韦迢，京兆人，为都官郎，历岭南节度行军司马，卒赠同州刺史。与杜甫友善，其出牧韶州，甫有诗送之。存诗二首。

- !Author
  name: 郭受
  desc: 郭受，大历间人。杜甫有酬郭十五判官诗，盖受曾为衡阳判官。诗一首。

- !Author
  name: 韩滉
  desc: 韩滉，字太冲，少师休之子，以荫补骑曹参军。至德初，青齐节度邓景山辟为判官，授监察御史。累迁吏部员外郎。大历中，改郎中，擢尚书左丞。德宗朝，为江淮转运使，加同平章事。工书，兼善丹青。诗二首。

- !Author
  name: 窦蒙
  desc: 窦蒙，字子全，肃宗时，试国子司业，兼太原县令。诗一首。

- !Author
  name: 张濯
  desc: 张濯，登上元进士第。诗二首。

- !Author
  name: 王绰
  desc: 王绰，登上元进士第。诗一首。

- !Author
  name: 郑锡
  desc: 郑锡，登宝应进士第。宝历间，为礼部员外。诗十首。

- !Author
  name: 古之奇
  desc: 古之奇，登宝应进士第，尝为马燧辟置幕府，李端有诗赠之。诗一首。

- !Author
  name: 李阳冰
  desc: 李阳冰，字仲温，赵郡人。李白之从叔。宝应元年，为当涂令，白往依之，曾为白序其诗集。官止将作少监，工篆书。诗一首。

- !Author
  name: 严维
  desc: 严维，字正文，越州山阴人。至德二载进士，擢辞藻宏丽科，调诸暨尉，辟河南幕府，终秘书省校书郎。与刘长卿善。诗一卷。

- !Author
  name: 顾况
  desc: 顾况，字逋翁，海盐人，肃宗至德进士。长于歌诗，性好诙谐，尝为韩滉节度判官，与柳浑、李泌善。浑辅政，以校书征；泌为相，稍迁著作郎。悒悒不乐，求归，坐诗语调谑，贬饶州司户参军。后隐茅山，以寿终。集二十卷，今编诗四卷。

- !Author
  name: 耿湋
  desc: 耿湋，字洪源，河东人。登宝应元年进士第，官右拾遗。工诗，与钱起、卢纶、司空曙诸人齐名，号大历十才子。湋诗不深琢削，而风格自胜。集三卷，今编诗二卷。

- !Author
  name: 戎昱
  desc: 戎昱，荆南人，登进士第。卫伯玉镇荆南，辟为从事。建中中，为辰、虔二州刺史。集五卷，今编诗一卷。

- !Author
  name: 窦叔向
  desc: 窦叔向，字遗直，京兆人。代宗时，常衮为相，引为左拾遗、内供奉。衮贬，出为溧水令。五子群、常、牟、庠、巩，皆工词章，有《联珠集》行于时。叔向工五言，名冠时辈。集七卷，今存诗九首。

- !Author
  name: 窦常
  desc: 窦常，字中行，大历中及进士第。隐居广陵之柳杨著书，二十年不出。后淮南节度杜佑辟为参谋。元和间，自湖南判官入为侍御史，转水部员外郎，出刺朗州、固陵、浔阳、临川四郡，入为国子祭酒，致仕。卒赠越州都督。有集十八卷，今存诗二十六首。

- !Author
  name: 窦牟
  desc: 窦牟，字贻周，举贞元进士第。历佐从事，后为留守判官，检校尚书都官郎中。出为泽州刺史，改国子司业卒。有集十卷，今存诗二十一首。

- !Author
  name: 窦群
  desc: 窦群，字丹列。兄弟皆擢进士第，独群以处士客于毗陵。韦夏卿荐之，为左拾遗，转膳部员外郎，兼侍御史，知杂事。出为唐州刺史，武元衡、李吉甫共引之，召拜吏部郎中。元衡辅政，复荐为中丞。后出为湖南观察使，改黔中，坐事，贬开州刺史。稍迁容管经略使，召还卒。诗二十三首。

- !Author
  name: 窦庠
  desc: 窦庠，字胄卿。释褐，授国子主簿。韩皋镇武昌，辟为推官。皋移镇京口，用为度支副使。改殿中侍御史，历登、泽、信、婺四州刺史。庠天授倜傥，气在物表，一言而合，期于岁寒。为五字诗，颇得其妙。诗二十一首。

- !Author
  name: 窦巩
  desc: 窦巩，字友封，登元和进士。累辟幕府，入拜侍御史，转司勋员外、刑部郎中。元稹观察浙东，奏为副使。又从镇武昌，归京师卒。巩雅裕，有名于时。平居与人言，若不出口，世称嗫嚅翁。白居易编次往还诗尤长者，号《元白往还集》，巩亦与焉。诗三十九首。

- !Author
  name: 韦元甫
  desc: 韦元甫，初任白马尉。采访使韦陟深器之，奏充支使。累迁苏州刺史、浙江西道团练观度等使。大历初，征拜尚书右丞，出为淮南节度使。诗一首。

- !Author
  name: 王铤
  desc: 王铤，大历中为绵州刺史，诗一首。

- !Author
  name: 潘炎
  desc: 潘炎，礼部侍郎，坐刘晏婿，贬澧州司马。诗一首。

- !Author
  name: 张叔良
  desc: 张叔良，登广德二年进士第。诗一首。

- !Author
  name: 吕牧
  desc: 吕牧，东平人。永泰二年，擢进士第。自尚书郎为泽州刺史。诗一首。

- !Author
  name: 韦夏卿
  desc: 韦夏卿，字云客，京兆万年人。大历中，与弟正卿同举贤良方正高等，授高陵主簿，累迁刑部员外郎，擢给事中，出为常、苏二州刺史。徐州节度使张建封辟为徐泗行军司马，俄召为吏部侍郎，进检校工部尚书、东都留守，改太子少保。诗三首。

- !Author
  name: 綦毋诚
  desc: 綦毋诚，官正字，诗一首。

- !Author
  name: 姚伦
  desc: 姚伦，扬州大都督府参军。诗二首。

- !Author
  name: 于结
  desc: 于结，大历间人。崔宁尝欲荐为御史，为杨炎所沮。诗一首。

- !Author
  name: 郑孺华
  desc: 郑孺华，大历间人。诗一首。

- !Author
  name: 张叔卿
  desc: 张叔卿，官御史。诗二首。

- !Author
  name: 房孺复
  desc: 房孺复，琯之子，七岁即解缀文。历官杭、辰两州刺史，容州经略使。诗一首。

- !Author
  name: 杨郇伯
  desc: 杨郇伯，与窦常同时。诗一首。

- !Author
  name: 陈润
  desc: 陈润，大历间人，终坊州鄜城县令。诗八首。

- !Author
  name: 杜诵
  desc: 杜诵，大历间诗人。诗一首。

- !Author
  name: 郑丹
  desc: 郑丹，大历间诗人，蕲州录事参军。诗二首。

- !Author
  name: 郑昈
  desc: 郑昈，大历诗人。诗一首。

- !Author
  name: 朱长文
  desc: 朱长文，大历间江南诗人。诗六首。

- !Author
  name: 戴叔伦
  desc: 戴叔伦，字幼公，润州金坛人。刘晏管盐铁，表主运湖南。嗣曹王皋领湖南、江西，表佐幕府。皋讨李希烈，留叔伦领府事，试守抚州刺史，俄即真。迁容管经略使，绥徕蛮落，威名流闻。德宗尝赋中和节诗，遣使者宠赐，世以为荣。集十卷，今编诗二卷。

- !Author
  name: 张建封
  desc: 张建封，字本立，南阳人。少喜文章，尚气节。历官御史大夫、徐泗濠节度使。有诗文二百三十篇，今存诗二首。

- !Author
  name: 于良史
  desc: 于良史，徐州张建封从事。诗七首。

- !Author
  name: 崔膺
  desc: 崔膺，博陵人。张建封爱其才，以为客。诗二首。

- !Author
  name: 冯宿
  desc: 冯宿，字拱之，婺州人。贞元中，登进士第，张建封辟为掌书记。长庆初，以刑部郎中知制诰。太和初，为河南尹。历工刑二部侍郎、东川节度使。集四十卷，今存诗二首。

- !Author
  name: 陆长源
  desc: 陆长源，字泳之，海之孙也。历汝州刺史。贞元中，为宣武节度司马，总留后事。军乱，遇害。诗三首。

- !Author
  name: 张众甫
  desc: 张众甫，字子初，清河人，河南寿安县尉。罢秩，侨居云阳。后拜监察御史，为淮宁军从事。诗三首。

- !Author
  name: 王武陵
  desc: 王武陵，字晦伯，太原人，官尚书郎。诗二首。

- !Author
  name: 朱宿
  desc: 朱宿，字遐景，吴郡人，官拾遗。诗二首。

- !Author
  name: 卢纶
  desc: 卢纶，字允言，河中蒲人。大历初，数举进士不第，元载取其文以进，补阌乡尉，累迁监察御史，辄称疾去，坐与王缙善，久不调。建中初，为昭应令。浑瑊镇河中，辟元帅判官，累迁检校户部郎中。贞元中，舅韦渠牟表其才，驿召之，会卒。集十卷，今编诗五卷。

- !Author
  name: 崔琮
  desc: 崔琮，登大历二年进士第。诗一首。

- !Author
  name: 李竦
  desc: 李竦，大历二年登进士第，官户部尚书、邓岳观察使。诗一首。

- !Author
  name: 张惟俭
  desc: 张惟俭，宣城当涂人，大历六年进士第，官和州刺史。诗一首。

- !Author
  name: 章八元
  desc: 章八元，睦州桐庐人，登大历六年进士第。贞元中，调句容主簿卒。诗一卷，今存六首。

- !Author
  name: 张莒
  desc: 张莒，长山人，登大历九年进士第。大中时，官吏部员外郎。诗一首。

- !Author
  name: 史延
  desc: 史延，登大历九年进士第。诗一首。

- !Author
  name: 韩濬
  desc: 韩濬，江东人，大历九年进士及第。诗一首。

- !Author
  name: 郑辕
  desc: 郑辕，大历九年进士。诗一首。

- !Author
  name: 王濯
  desc: 王濯，大历九年进士第。诗一首。

- !Author
  name: 独孤绶
  desc: 独孤绶，大历十年登进士第，举博学宏词，尝试驯象赋，德宗称之，特书第三。诗一首。

- !Author
  name: 仲子陵
  desc: 仲子陵，峨眉人，大历中登第，历官常侍。诗一首。

- !Author
  name: 张佐
  desc: 张佐，大历中进士。诗二首。

- !Author
  name: 丁泽
  desc: 丁泽，大历十年试东都第一。诗三首。

- !Author
  name: 阎济美
  desc: 阎济美，大历十年进士第。元和初，刺华州。贞元末，历福建观察使，终工部尚书。诗二首。

- !Author
  name: 张少博
  desc: 张少博，大历进士。诗二首。

- !Author
  name: 周彻
  desc: 周彻，大历进士。诗一首。

- !Author
  name: 高拯
  desc: 高拯，大历十三年进士第。诗一首。

- !Author
  name: 王表
  desc: 王表，大历十四年登进士第，官至秘书少监。诗三首。

- !Author
  name: 独孤授
  desc: 独孤授，大历十四年登第。诗一首。

- !Author
  name: 王储
  desc: 王储，大历十四年登第。诗一首。

- !Author
  name: 周渭
  desc: 周渭，大历十四年登第。诗二首。

- !Author
  name: 李益
  desc: 李益，字君虞，姑臧人。大历四年登进士第，授郑县尉。久不调，益不得意，北游河朔，幽州刘济辟为从事。尝与济诗，有怨望语。宪宗时，召为秘书少监、集贤殿学士，自负才地，多所凌忽，为众不容，谏官举其幽州诗句，降居散秩。俄复用为秘书监，迁太子宾客、集贤学士，判院事，转右散骑常侍。太和初，以礼部尚书致仕卒。益长于歌诗，贞元末，与宗人李贺齐名。每作一篇，教坊乐人以赂求取，唱为供奉歌辞。其《征人歌》、《早行篇》，好事画为屏障。集一卷，今编诗二卷。

- !Author
  name: 李端
  desc: 李端，字正己，赵郡人，大历五年进士，与卢纶、吉中孚、韩翃、钱起、司空曙、苗发、崔峒、耿湋、夏侯审唱和，号大历十才子。尝客驸马郭暧第，赋诗冠其坐客。初授校书郎，后移疾江南，官杭州司马卒。集三卷，今编诗三卷。

- !Author
  name: 畅当
  desc: 畅当，河东人。初以子弟被召从军，后登大历七年进士第。贞元初，为太常博士，终果州刺史。与弟诸皆有诗名。诗一卷。

- !Author
  name: 畅诸
  desc: （资料原缺。）

- !Author
  name: 陆贽
  desc: 陆贽，字敬舆，嘉兴人。登进士第，中博学宏词，调郑尉，罢归，复以书判拔萃补渭南尉。德宗立，由监察御史召为翰林学士。贞元八年，拜中书侍郎同平章事，裴延龄构之，贬忠州别驾。顺宗立，召还，诏未至，卒赠兵部尚书，谥曰宣。集二十七卷，今存三首。

- !Author
  name: 张濛
  desc: 张濛，与陆贽同时。诗一首。

- !Author
  name: 常沂
  desc: 常沂，与陆贽同时。诗一首。

- !Author
  name: 周存
  desc: 周存，与陆贽同时。诗二首。

- !Author
  name: 黎逢
  desc: 黎逢，登大历十二年进士第。诗二首。

- !Author
  name: 张昔
  desc: 张昔，大历进士第。诗一首。

- !Author
  name: 丁位
  desc: 丁位，大历进士第。诗一首。

- !Author
  name: 元友直
  desc: 元友直，结之子，大历进士。诗一首。

- !Author
  name: 杨系
  desc: 杨系，大历进士第。诗一首。

- !Author
  name: 崔绩
  desc: 崔绩，大历进士第。诗一首。

- !Author
  name: 张季略
  desc: 张季略，大历进士第。诗一首。

- !Author
  name: 裴达
  desc: 裴达，大历进士第。诗一首。

- !Author
  name: 裴逵
  desc: 裴逵，大历进士第。诗一首。

- !Author
  name: 沈回
  desc: 沈回，大历进士第。诗一首。

- !Author
  name: 杨凭
  desc: 杨凭，字虚受，弘农人，与弟凝、凌皆工文辞。大历中，踵擢进士第，时称三杨。凭重交游，尚气节，与穆质、许孟容、李鄘相友善，号杨穆许李。历事节度府，召为监察御史，累拜京兆尹。与李夷简素有隙，因擿发他罪，欲抵以死，宪宗以凭治京兆有绩，但贬临贺尉。俄徙杭州长史，以太子詹事卒。诗一卷。

- !Author
  name: 杨凝
  desc: 杨凝，字懋功。由协律郎三迁侍御史，为司封员外郎，徙吏部，稍迁右司郎中，终兵部郎中。集二十卷，今存一卷。

- !Author
  name: 杨凌
  desc: 杨凌，字恭履。少以篇什著声，官终侍御史。诗一卷。

- !Author
  name: 司空曙
  desc: 司空曙，字文明（一作初），广平人。登进士第，从韦皋于剑南。贞元中，为水部郎中，终虞部郎中，诗格清华，为大历十才子之一。集三卷，今编诗二卷。

- !Author
  name: 崔峒
  desc: 崔峒，博陵人。登进士第，为拾遗、集贤学士，终于州刺史。《艺文传》云终右补阙，大历十才子之一也。诗一卷。

- !Author
  name: 苗发
  desc: 苗发，宰相晋卿之子。终都官员外郎，大历十才子之一也。诗二首。

- !Author
  name: 吉中孚
  desc: 吉中孚，鄱阳人。大历十才子之一。始为道士，后官校书郎，登宏辞。兴元中，历翰林学士、户部侍郎。诗一卷，今存一首。

- !Author
  name: 夏侯审
  desc: 夏侯审，大历十才子之一，官侍御史。诗一首。

- !Author
  name: 王烈
  desc: 王烈，大历间人。诗五首。

- !Author
  name: 卫象
  desc: 卫象，大历间江南诗人，官侍御。诗二首。

- !Author
  name: 崔季卿
  desc: 崔季卿，峒之从孙。诗一首。

- !Author
  name: 何兆
  desc: 何兆，蜀人。诗二首。

- !Author
  name: 奚贾
  desc: 奚贾，富春人。诗三首。

- !Author
  name: 张南史
  desc: 张南史，字季直，幽州人。好弈棋。其后折节读书，遂入诗境，以试参军。避乱，居扬州。再召，未赴而卒。诗一卷。

- !Author
  name: 王建
  desc: 王建，字仲初，颍川人。大历十年进士。初为渭南尉，历秘书丞、侍御史。太和中，出为陕州司马，从军塞上。后归咸阳，卜居原上。建工乐府，与张籍齐名。宫词百首，尤传诵人口。诗集十卷，今编为六卷。

- !Author
  name: 刘商
  desc: 刘商，字子夏，彭城人。少好学，工文，善画。登大历进士第，官至检校礼部郎中，汴州观察判官。集十卷，今编诗二卷。

- !Author
  name: 陈翊
  desc: 陈翊（一作诩），字载物，闽县人。大历中登进士第。贞元中，官户部郎中、知制诰。诗十卷，今存七首。

- !Author
  name: 刘复
  desc: 刘复，登大历进士第，官水部员外郎。诗十六首。

- !Author
  name: 冷朝阳
  desc: 冷朝阳，金陵人，登大历进士第，为薛嵩从事。诗十一首。

- !Author
  name: 于尹躬
  desc: 于尹躬，大历进士。元和间为中书舍人，左迁洋州刺史。诗一首。

- !Author
  name: 柳郴
  desc: 柳郴（一作郯），大历间进士。集一卷，今存诗二首。

- !Author
  name: 李子卿
  desc: 李子卿，大历末与崔损同第。诗一首。

- !Author
  name: 朱湾
  desc: 朱湾，字巨川，西蜀人，自号沧洲子。贞元、元和间为李勉永平从事。诗一卷。

- !Author
  name: 丘丹
  desc: 丘丹，苏州嘉兴人，诸暨令，历尚书郎。隐临平山，与韦应物、鲍防、吕渭诸牧守往还。存诗十一首。

- !Author
  name: 贾弇
  desc: 贾弇，长乐人，登大历进士第，为校书郎。诗一首。

- !Author
  name: 沈仲昌
  desc: 沈仲昌，临汝人。登天宝九年进士第。诗一首。

- !Author
  name: 谢良辅
  desc: 谢良辅，天宝十一年进士第，德宗时商州刺史。诗四首。

- !Author
  name: 鲍防
  desc: 鲍防，字子慎，襄阳人。天宝末进士第，历福建江西观察使。贞元中，累礼部侍郎，迁工部尚书致仕。防善属文，尤工诗，与中书舍人谢良弼友善，时号鲍谢。诗八首。

- !Author
  name: 杜奕
  desc: 杜奕，贞元时人。诗一首。

- !Author
  name: 郑概
  desc: 郑概，贞元时人。诗二首。

- !Author
  name: 陈元初
  desc: 陈元（一作允）初，校书郎，居麻源。僧灵一有《送元初卜居麻源》诗。诗一首。

- !Author
  name: 吕渭
  desc: 吕渭，字君载，河中人，第进士，为浙西支使，后贬歙州司马。贞元中，累迁礼部侍郎，出为潭州刺史。诗五首。

- !Author
  name: 范灯
  desc: 范灯，贞元时人。诗二首。

- !Author
  name: 樊珣
  desc: 樊珣，贞元时人。诗二首。

- !Author
  name: 刘蕃
  desc: 刘蕃，登天宝六年进士第。诗二首。

- !Author
  name: 张志和
  desc: 张志和，字子同，婺州金华人。年十六，举明经。肃宗时待诏翰林。后不复仕进，居江湖，自称烟波钓叟。诗九首。

- !Author
  name: 张松龄
  desc: 张松龄，志和兄也。诗一首。

- !Author
  name: 陆羽
  desc: 陆羽，字鸿渐，撰《茶经》三卷。或云自太子文学徙太常寺太祝，不就。诗二首。

- !Author
  name: 郭郧
  desc: 郭郧，毗陵人，大历、贞元间诗人。诗一首。

- !Author
  name: 韦同则
  desc: 韦同则，建中时诗人。诗一首。

- !Author
  name: 李夷简
  desc: 李夷简，字易之。贞元初登进士第，累迁殿中侍御史。元和时，拜御史中丞。历山南节度，寻拜御史大夫，进门下侍郎同平章事。诗一首。

- !Author
  name: 李约
  desc: 李约，字存博，汧公勉之子，自称萧斋。官兵部员外郎。诗十首。

- !Author
  name: 于鹄
  desc: 于鹄，大历、贞元间诗人也。隐居汉阳，尝为诸府从事。诗一卷。

- !Author
  name: 刘长川
  desc: 刘长川，肃代间诗人。诗二首。

- !Author
  name: 郑常
  desc: 郑常，肃代间人。诗一卷，今存三首。

- !Author
  name: 陈存
  desc: 陈存，大历、贞元间诗人。诗六首。

- !Author
  name: 王观
  desc: 王观，大历、贞元间人，或云太和时人。诗一首。

- !Author
  name: 崔瓘
  desc: 崔瓘，字汝器，博陵人，累官至澧州刺史。大历中，迁湖南观察使，为别将臧玠所害。诗一首。

- !Author
  name: 郑审
  desc: 郑审，繇之子，乾元中袁州刺史。大历初秘书监，出为江陵少尹。诗二首。

- !Author
  name: 朱彬
  desc: 朱彬，大历、贞元间诗人。诗一首。

- !Author
  name: 李彦远
  desc: 李彦远（一作暐），大历、贞元间诗人。诗一首。

- !Author
  name: 范元凯
  desc: 范元凯，内江人，与兄崇凯俱有才名。诗一首。

- !Author
  name: 刘迥
  desc: 刘迥，字阳卿，知几子，以刚直称。大历初吉州刺史，终谏议大夫、给事中。集五卷，今存诗四首。

- !Author
  name: 李幼卿
  desc: 李幼卿，字长夫，陇西人。大历中，以右庶子领滁州刺史。滁州有庶子泉，以幼卿得名。诗五首。

- !Author
  name: 李深
  desc: 李深，字士达，兵部郎中、衢州刺史。诗四首。

- !Author
  name: 羊滔
  desc: 羊滔，泰山人，大历中宏词及第。诗四首。

- !Author
  name: 薛戎
  desc: 薛戎，字元夫，河中人。历衢、湖、常三州刺史，终浙东观察使。诗四首。

- !Author
  name: 谢勮
  desc: 谢勮，不知何许人。诗四首。

- !Author
  name: 崔元翰
  desc: 崔元翰，名鹏，以字行，博陵人。擢进士第一人，又举宏词，历官礼部员外、知制诰。终比部郎中。集三十卷，今存诗七首。

- !Author
  name: 独孤良器
  desc: 独孤良器，贞元中，官右司郎中。诗一首。

- !Author
  name: 高崇文
  desc: 高崇文，字崇文。其先自渤海徙幽州，崇文少籍平卢军。贞元中，随韩全义镇长武城，累官金吾将军。全义入觐，崇文掌行营节度留务。宪宗朝拜东川节度使。西蜀平，封南平郡王，同中书门下平章事。卒谥曰威武。诗一首。

- !Author
  name: 罗珦
  desc: 罗珦，会稽人，家于庐州。贞元中，刺本郡，以治行闻，再迁京兆尹。诗一首。

- !Author
  name: 皇甫澈
  desc: 皇甫澈，贞元中蜀州刺史。诗四首。

- !Author
  name: 张登
  desc: 张登，南阳人。江南士掾满岁，计相表为殿中侍御史，董赋江南，俄拜漳州刺史。集六卷，今存诗七首。

- !Author
  name: 韦执中
  desc: 韦执中，京兆人，河南县令，历泉州刺史。诗一首。

- !Author
  name: 邵真
  desc: 邵真，成德军李宝臣书记也。宝臣子惟岳倚田悦，拒命。真切谏，不从。兵败，召真议归顺。悦遣扈岌来责，惟岳惧，斩真以谢。后王武俊表其忠，赠户部尚书。诗一首。

- !Author
  name: 何频瑜
  desc: 何频瑜，建中中蓝田尉。诗一首。

- !Author
  name: 骆浚
  desc: 骆浚，起家度支司书，后尝典州郡，有令名。诗一首。

- !Author
  name: 罗让
  desc: 罗让，字景宣，迥之子。少以文学知名，举进士、宏辞、贤良方正，皆高第。历尚书郎，散骑常侍，终江西观察使。集三十卷，今存诗二首。

- !Author
  name: 陈京
  desc: 陈京，字庆复，陈宣都王叔明五世孙。擢进士第，累迁太常博士，擢右补阙，与赵需、张荐共劾卢杞，终秘书少监。诗一首。

- !Author
  name: 韦渠牟
  desc: 韦渠牟，京兆万年人。少慧悟，涉览经史。初为道士，后为僧。韩滉表试校书郎。德宗诞日，召之，同佛老师讲论大义，爱其辨博，因奏七十诣诗。旬日，再转右补阙、内供奉，迁谏议大夫。数召对奏事，终太常卿。诗集十卷，今存二十一首。

- !Author
  name: 窦参
  desc: 窦参，字时中，岐州人。以门荫累官中丞。德宗以为宰相，后贬郴州别驾，赐死。诗三首。

- !Author
  name: 卢群
  desc: 卢群，字载初，范阳人。曹王皋节度江西，奏为判官。入为监察御史，累迁兵部郎中、秘书监，终天成军节度使。诗一首。

- !Author
  name: 韦皋
  desc: 韦皋，字城武（一作武臣），京兆人。始仕为建陵挽郎。张镒节度凤翔，署营田判官。德宗狩奉天，授陇州刺史。置奉义军，拜节度使。帝自梁洋还，召为左金吾卫将军，迁大将军。贞元元年，出为剑南西川节度使，在蜀二十余年，封南康郡王。诗三首。

- !Author
  name: 李愿
  desc: 李愿，陇右人，晟之子。以父勋拜太子宾客，终检校司空、河中节度。诗二首。

- !Author
  name: 王智兴
  desc: 王智兴，字匡谏，怀州人。起牙将，自贞元至太和，历战功，进位侍中，封雁门郡王。诗一首。

- !Author
  name: 袁高
  desc: 袁高，字公颐，恕己之孙，擢进士第。建中中，拜京畿观察使。坐累贬韶州刺史，复拜给事中。宪宗时，特赠礼部尚书。诗一首。

- !Author
  name: 崔子向
  desc: 崔子向，贞元间为检校监察御史，后终南海从事。诗三首。

- !Author
  name: 张署
  desc: 张署，河间人。贞元中监察御史，谪临武令，历刑部郎，虔、澧二州刺史，终河南令。诗一首。

- !Author
  name: 归登
  desc: 归登，字冲之，吴县人，崇敬之子。贞元初，策贤良，为右拾遗，转右补阙、起居舍人。顺宗为皇太子，登父子侍读。及即位，以东宫恩，拜给事中，迁工部侍郎。复为皇太子诸王侍读，累进工部尚书。卒谥曰宪。诗一首。

- !Author
  name: 朱放
  desc: 朱放，字长通，襄州人，隐于越之剡溪。嗣曹王皋镇江西，辟节度参谋。贞元初，召为拾遗，不就。诗一卷。

- !Author
  name: 武元衡
  desc: 武元衡，字伯苍，河南缑氏人。建中四年，登进士第，累辟使府，至监察御史，后改华原县令。德宗知其才，召授比部员外郎。岁内，三迁至右司郎中，寻擢御史中丞。顺宗立，罢为右庶子。宪宗即位，复前官，进户部侍郎。元和二年，拜门下侍郎平章事，寻出为剑南节度使。八年，征还秉政，早朝为盗所害，赠司徒，谥忠愍。《临淮集》十卷，今编诗二卷。

- !Author
  name: 李吉甫
  desc: 李吉甫，字弘宪，以父栖筠荫，补仓曹参军，为太常博士。宪宗立，拜考功郎中、知制诰，入翰林为学士，转中书舍人。元和二年，同平章事，后为淮南节度。虽居外，每朝廷得失，辄以闻，帝尊任之，官而不名。卒赠司空。吉甫该洽典故，详练故实，善任贤良，朝伦式序。集二十卷，今存诗四首。

- !Author
  name: 郑絪
  desc: 郑絪，字文明，荥阳人。擢进士、宏词。初为张延赏掌书记，入为起居郎、翰林学士，累迁中书舍人。宪宗立，拜中书侍郎同平章事。太和中，以太子少傅致仕。絪少好学，大历中有高名。后践历华显，出入中外，逾四十年，守道寡欲，不为烜赫事，时推耆德。集三十卷，今存诗五首。

- !Author
  name: 郑馀庆
  desc: 郑馀庆，字居业。大历中举进士第，初为严震山南从事。贞元初，历库部郎中，为翰林学士，以工部侍郎知吏部选，后拜中书侍郎同平章事。宪宗时，为尚书左仆射，详定典制，引韩愈、李程为副，崔郾、陈珮、杨嗣复、庾敬休为判官，损益仪规，号为详衷。终太子太师、检校司徒。集五十卷，今存诗二首。

- !Author
  name: 赵宗儒
  desc: 赵宗儒，字秉文，邓州穰人。举进士，初授弘文馆校书郎，拜左拾遗，充翰林学士，与父晔秘书少监同日并命，当时荣之。贞元十二年，以给事中同中书门下平章事。罢相，为右庶子，端居守道，勤奉朝请。迁吏部侍郎，改尚书。前后三镇方任，八领选部，历宪、穆、敬、文四朝，以司空致仕。诗一首。

- !Author
  name: 柳公绰
  desc: 柳公绰，字宽，京兆华原人。举贤良方正，直言极谏。武元衡节度剑南，与裴度俱为判官，相引重，召为吏部郎中。元和初，进太医箴，迁御史中丞，历六镇。太和中，终兵部尚书。性耿介，有大臣节。为文不尚浮靡，所取士如许康佐、郑郎、卢简辞、崔玙、夏侯孜、李拭、韦长，皆知名显贵。诗三首。

- !Author
  name: 张正一
  desc: 张正一，德宗末左补阙，以上书召见，王叔文之党疑其言己阴事，令韦执谊谮之，坐贬。诗一首。

- !Author
  name: 徐放
  desc: 徐放，字达夫，武元衡西川从事。元和九年，为衢州刺史，见韩愈徐偃王庙碑。诗一首。

- !Author
  name: 崔备
  desc: 崔备，建中进士第，为西川节度使判官，终工部郎中。诗六首。

- !Author
  name: 萧祜
  desc: 萧祜，字祐之，兰陵人。以处士征，拜拾遗。元和初，历御史中丞、桂管防御观察使。为人闲澹贞退，善鼓琴赋诗，精妙书画，游心林壑，名人高士多与之游。诗二首。

- !Author
  name: 王良士
  desc: 王良士，贞元进士。为西川刘辟幕僚，辟败，应坐，高崇文宥之。诗二首。

- !Author
  name: 独孤实
  desc: 独孤实，尝为武元衡镇西川时僚吏。诗一首。

- !Author
  name: 卢士政
  desc: 卢士政（一作玟），山东人，为西川观察支使，后历瀛鄚节度，入为太子宾客分司。诗一首。

- !Author
  name: 于敖
  desc: 于敖，字蹈中，江南人。登进士第，长庆中给事中，寻转工部侍郎，出为宣歙观察使，兼御史中丞。诗一首。

- !Author
  name: 皇甫镛
  desc: 皇甫镛，字和卿，朝那人，第进士。元和中，为河南少尹。时兄鎛领度支，聚敛句剥，天下怨恨。镛每极言，不听，乃求分司为右庶子。开成初，终太子少保。镛能文，尤工诗什。集十八卷，今存诗一首。

- !Author
  name: 颜粲
  desc: 颜粲，登建中进士第。诗二首。

- !Author
  name: 徐敞
  desc: 徐敞，建中进士。诗五首。

- !Author
  name: 张聿
  desc: 张聿，建中进士。诗五首。

- !Author
  name: 麹信陵
  desc: 麹信陵，贞元元年进士第，为舒州望江令，有惠政。诗一卷，今存六首。

- !Author
  name: 张正元
  desc: 张正元，登贞元五年进士第。诗二首。

- !Author
  name: 王履贞
  desc: 王履贞，贞元七年登第。诗一首。

- !Author
  name: 彭伉
  desc: 彭伉，宜春人，贞元七年登进士第，官评事。诗三首。

- !Author
  name: 林藻
  desc: 林藻，字纬乾，莆阳人。贞元七年进士第，官岭南节度副使。诗一卷，今存三首。

- !Author
  name: 李观
  desc: 李观，字元宝，赵州人。贞元八年进士、宏辞擢第，授太子校书郎。集三卷，诗四首。

- !Author
  name: 李绛
  desc: 李绛，字深之，赞皇人。登宏词科，授秘书省校书郎。贞元末，拜监察御史。元和中，以本官充翰林学士，改中书舍人，寻拜中书侍郎。辅政多所匡益，以疾求罢，出为河中观察使，改兖海节度使。宝历初，入为尚书左仆射，李逢吉恶之，罢为太子少师，分司东都。文宗即位，征为太常卿，复出为山南西道节度使，兵乱遇害。集二十二卷，今存诗二首。

- !Author
  name: 崔枢
  desc: 崔枢，顺宗朝，历中书舍人，充东宫侍读，终秘书监。诗二首。

- !Author
  name: 陆复礼
  desc: 陆复礼，贞元八年宏词第一人。诗一首。

- !Author
  name: 李正辞
  desc: 李正辞，贞元八年进士第。宪宗时，自拾遗转补阙。诗一首。

- !Author
  name: 张嗣初
  desc: 张嗣初，贞元八年进士。诗二首。

- !Author
  name: 许康佐
  desc: 许康佐，贞元中举进士、宏辞。累迁中书舍人、翰林学士，与王起俱为文宗宠礼，终礼部尚书。诗二首。

- !Author
  name: 许尧佐
  desc: 许尧佐，康佐之弟，擢进士第，为太子校书郎，终谏议大夫。诗一首。

- !Author
  name: 李君房
  desc: 李君房（一作芳），贞元间人。诗一首。

- !Author
  name: 杜羔
  desc: 杜羔，洹水人。贞元初，及进士第，后历振武节度使，以工部尚书致仕。诗一首。

- !Author
  name: 车缅
  desc: 车缅，贞元进士。诗一首。

- !Author
  name: 权德舆
  desc: 权德舆，字载之，天水略阳人。未冠，即以文章称，杜佑、裴胄交辟之。德宗闻其材，召为太常博士，改左补阙，兼制诰，进中书舍人，历礼部侍郎，三知贡举。宪宗元和初，历兵部、吏部侍郎，坐郎吏误用官阙，改太子宾客。俄复前官，迁太常卿，拜礼部尚书，同平章事。会李吉甫再秉政，帝又自用李绛，议论持异，德舆从容不敢有所轻重，坐是罢，以检校吏部尚书留守东都。复拜太常卿，徙刑部尚书，出为山南西道节度使。二年，以病乞还，卒于道，年六十。赠左仆射，谥曰文。德舆积思经术，无不贯综。其文雅正赡缛，动止无外饰，而酝藉风流，自然可慕，为贞元、元和间缙绅羽仪。文集五十卷，今编诗十卷。

- !Author
  name: 张荐
  desc: 张荐，字孝举，深州人，鷟之孙。敏锐有文辞，为颜真卿所赏。真卿陷李希烈，荐上疏论救，为左拾遗。论卢杞奸恶，德宗纳之，擢谏议大夫。将疏裴延龄恶，延龄知之，遣使回鹘，还为秘书少监。复使吐番，三临绝域，占对详辩。卒赠礼部尚书。诗三首。

- !Author
  name: 崔邠
  desc: 崔邠，字处仁，贝州武城人。第进士，官补阙。疏论裴延龄奸，由中书舍人迁吏部侍郎。久乃为太常卿，知吏部尚书铨。为人沈密清俭，兄弟以孝敬闻。诗二首。

- !Author
  name: 杨於陵
  desc: 杨於陵，字达夫，弘农人。年十九，擢进士第，节度使韩滉奇之，妻以女。滉为相，方权幸，於陵不欲进取，退庐建昌。滉卒，乃为膳部员外郎。历中书舍人、户部侍郎。元和初，出为岭南节度使。穆宗立，迁户部尚书，以左仆射致仕。於陵器量方峻，节操坚明，时人尊仰之。卒赠司空。诗三首。

- !Author
  name: 许孟容
  desc: 许孟容，京兆长安人。举进士甲科。贞元初，为张建封从事，四迁侍御史。德宗知其才，征为礼部员外郎，迁给事中，多所论奏。元和中，由太常卿为尚书左丞。居官守正，善拔士，议论人物，有大臣风采。诗三首。

- !Author
  name: 冯伉
  desc: 冯伉，魏州元城人。大历初，举五经，又举宏词，三迁膳部员外郎。使泽潞，不受币，德宗以其清可用，授醴泉令，为著谕蒙书以劝俗。韦渠牟荐为给事中，再领国子祭酒。卒赠礼部尚书。诗三首。

- !Author
  name: 潘孟阳
  desc: 潘孟阳，侍郎炎之子。以荫进，登博学宏辞。母，刘晏女也。公卿多父友及外祖宾从，故得荐用。累至兵部郎中，权知户部侍郎，年未四十。宪宗初，巡省江淮。宪宗尝诫江淮宣慰使郑敬曰：“朕宫中用度，一匹已上，皆有簿领，惟赠恤贫民，无所计算。卿宜体吾怀，勿学潘孟阳奉使，但务酣饮，游山寺也。”诗三首。

- !Author
  name: 武少仪
  desc: 武少仪，元和中尝为大理卿。诗二首。

- !Author
  name: 段文昌
  desc: 段文昌，字墨卿，一字景初。贞元初，授校书郎，累擢翰林学士、中书舍人。穆宗即位，拜中书侍郎同中书门下平章事。未逾年，出为剑南、西川节度使。文宗立，拜御史大夫，节度淮南，徙荆南，终西川节度。集三十卷。今存诗四首。

- !Author
  name: 姚向
  desc: 姚向，长庆二年西川节度判官。诗二首。

- !Author
  name: 温会
  desc: 温会，以殿中侍御史为西川安抚判官。诗二首。

- !Author
  name: 李敬伯
  desc: 李敬伯，西川观察巡官，试大理评事。诗二首。

- !Author
  name: 姚康
  desc: 姚康，字汝谐，下邽人。登元和十五年进士第，试右武卫曹参军、剑南观察推官。大中时，终太子詹事。诗四首。

- !Author
  name: 羊士谔
  desc: 羊士谔，泰山人。登贞元元年进士第，累至宣歙巡官。元和初，拜监察御史，坐诬李吉甫，出为资州刺史。诗一卷。

- !Author
  name: 杨巨源
  desc: 杨巨源，字景山，河中人。贞元五年擢进士第，为张弘靖从事，由秘书郎擢太常博士、礼部员外郎，出为凤翔少尹。复召除国子司业，年七十致仕归，时宰白以为河中少尹，食其禄终身。集五卷。今编诗一卷。

- !Author
  name: 令狐楚
  desc: 令狐楚，字壳士，宜州华原人。贞元七年及第，由太原掌书记至判官。德宗好文，每省太原奏，必能辨楚所为，数称之，召授右拾遗。宪宗时，累擢职方员外郎、知制诰。皇甫鎛荐为翰林学士，进中书舍人，出为华州刺史。鎛既相，复荐楚为中书侍郎同平章事。穆宗即位，进门下侍郎，寻出为宣歙观察使，贬衡州刺史，再徙太子宾客，分司东都。长庆二年，擢陕虢观察使。敬宗立，拜楚为河南尹，迁宣武节度使，入为户部尚书，俄拜东都留守，徙天平节度使，召为吏部尚书，检校尚书右仆射，进拜左仆射、彭阳郡公。开成元年，上疏辞位，拜山南西道节度使。卒赠司空，谥曰文。集一百三十卷，歌诗一卷，今编诗一卷。

- !Author
  name: 裴度
  desc: 裴度，字中立，河东闻喜人。贞元中擢第，授河阴县尉，迁监察御史，出为河南府功曹，迁起居舍人。宪宗元和六年，以司封员外郎、知制诰，寻转本司郎中，使魏州，还拜中书舍人，改御史中丞，寻兼刑部侍郎。十六年，拜门下侍郎同中书门下平章事。于时讨蔡，度请身自督战，诏以度充淮西宣慰招讨处置使。蔡平，封晋国公，复知政事。为皇甫鎛所构，出为太原尹、北都留守、河东节度使。穆宗长庆元年，河朔复乱，诏度以本官充镇州四面行营招讨使。元稹拜平章事，罢度兵权，充东都留守。寻以守司徒同平章事，复知政事。李逢吉沮之，出为山南西道节度使。敬宗宝历元年，度入觐京师。帝礼遇隆厚，数日宣制，复知政事。文宗立，加门下侍郎，集贤殿大学士，进阶特进，以病恳辞机务，诏加守司徒，兼侍中，充山南东道节度等使。太和八年，以本官判东都尚书省事，充东都留守，进位中书令，寻复兼太原尹、北都留守、河东节度使。度固辞，不允，至镇，病甚，乞还东都养病，诏许还京。卒赠太傅。度状貌不逾中人，而风彩俊爽，占对雄辩，出入中外，经事四朝，以身系国之安危者二十年。集二卷，今编诗一卷。

- !Author
  name: 韩愈
  desc: 韩愈，字退之，南阳人。少孤，刻苦为学，尽通六经百家。贞元八年，擢进士第。才高，又好直言，累被黜贬。初为监察御史，上疏极论时事，贬阳山令。元和中，再为博士，改比部郎中、史馆修撰，转考功、知制诰，进中书舍人，又改庶子。裴度讨淮西，请为行军司马，以功迁刑部侍郎。谏迎佛骨，谪刺史潮州，移袁州。穆宗即位，召拜国子祭酒、兵部侍郎。使王廷凑，归，转吏部，为时宰所构，罢为兵部侍郎，寻复吏部。卒赠礼部尚书，谥曰文。愈自比孟轲，辟佛老异端，笃旧恤孤，好诱进后学，以之成名者甚众。文自魏晋来，拘偶对，体日衰，至愈，一返之古。而为诗豪放，不避粗险，格之变亦自愈始焉。集四十卷，内诗十卷；外集遗文十卷，内诗十八篇。今合编为十卷。

- !Author
  name: 王涯
  desc: 王涯，字广津，太原人。博学，工属文。贞元中，擢进士。又举宏辞，调蓝田尉，以左拾遗为翰林学士，进起居舍人。宪宗元和初，贬虢州司马，徙袁州刺史。以兵部员外郎召知制诰，再为翰林学士，累迁工部侍郎。涯文有雅思，永贞、元和间，训诰温丽，多所槁定。拜中书侍郎、同中书门下平章事，寻罢，再迁吏部侍郎。穆宗立，出为剑南、东川节度使。长庆三年，入为御史大夫，迁户部尚书、盐铁转运使。敬宗宝历时，复出领山南西道节度使。文宗嗣位，召拜太常卿，以吏部尚书总盐铁。岁中，进尚书右仆射、代郡公。久之，以本官同中书门下平章事，俄检校司空、兼门下侍郎。李训败，乃及祸。集十卷。今编诗一卷。

- !Author
  name: 贾棱
  desc: 贾棱，贞元八年进士第。诗一首。

- !Author
  name: 刘遵古
  desc: 刘遵古，贞元八年进士第。诗一首。

- !Author
  name: 李正封
  desc: 李正封，官监察御史。诗五首。

- !Author
  name: 崔立之
  desc: 崔立之，贞元进士第。诗三首。

- !Author
  name: 郭遵
  desc: 郭遵，贞元进士第。诗二首。

- !Author
  name: 韦纾
  desc: 韦纾，贞元进士第。诗一首。

- !Author
  name: 樊阳源
  desc: 樊阳源，贞元进士第。诗一首。

- !Author
  name: 许稷
  desc: 许稷，贞元进士第。诗二首。

- !Author
  name: 范传正
  desc: 范传正，贞元中，举进士、宏辞，皆高第。诗三首。

- !Author
  name: 豆卢荣
  desc: 豆卢荣，贞元进士。诗一首。

- !Author
  name: 邵偃
  desc: 邵偃，贞元中进士。诗一首。

- !Author
  name: 柳道伦
  desc: 柳道伦，贞元中进士。诗一首。

- !Author
  name: 陈九流
  desc: 陈九流，贞元中进士。诗一首。

- !Author
  name: 夏方庆
  desc: 夏方庆，贞元中进士。诗一首。

- !Author
  name: 陈羽
  desc: 陈羽，江东人。登贞元进士第，历官乐宫尉佐。诗一卷。

- !Author
  name: 欧阳詹
  desc: 欧阳詹，字行周，晋江人。常衮荐之，始举进士。闽人擢第自詹始。官国子监四门助教。集十卷。今编诗一卷。

- !Author
  name: 柳宗元
  desc: 柳宗元，字子厚，河东人。登进士第，应举宏辞，授校书郎，调蓝田尉。贞元十九年，为监察御史里行。王叔文、韦执谊用事，尤奇待宗元，擢尚书礼部员外郎。会叔文败，贬永州司马。宗元少精警绝伦，为文章雄深雅健，踔厉风发，为当时流辈所推仰。既罹窜逐，涉履蛮瘴，居闲益自刻苦，其堙厄感郁，一寓诸文，读者为之悲恻。元和十年，移柳州刺史。江岭间为进士者，走数千里，从宗元游，经指授者，为文辞皆有法。世号柳柳州。元和十四年卒，年四十七。集四十五卷，内诗二卷。今编为四卷。

- !Author
  name: 刘禹锡
  desc: 刘禹锡，字梦得，彭城人。贞元九年，擢进士第，登博学宏词科，从事淮南幕府，入为监察御史。王叔文用事，引入禁中，与之图议，言无不从。转屯田员外郎，判度支盐铁案。叔文败，坐贬连州刺史，在道贬朗州司马。落魄不自聊，吐词多讽托幽远。蛮俗好巫，尝依骚人之旨。倚其声作《竹枝词》十馀篇，武陵谿洞间悉歌之。居十年，召还。将置之郎署，以作玄都观看花诗涉讥忿，执政不悦，复出刺播州。裴度以母老为言，改连州，徙夔、和二州。久之，征入为主客郎中。又以作重游玄都观诗，出分司东都。度仍荐为礼部郎中，集贤直学士。度罢，出刺苏州，徙汝、同二州，迁太子宾客分司。禹锡素善诗，晚节尤精。不幸坐废，偃蹇寡所合，乃以文章自适。与白居易酬复颇多，居易尝叙其诗曰：彭城刘梦得，诗豪者也。其锋森然，少敢当者。又言其诗在处应有神物护持，其为名流推重如此。会昌时，加检校礼部尚书。卒年七十二，赠户部尚书。诗集十八卷，今编为十二卷。

- !Author
  name: 张弘靖
  desc: 张弘靖，字元理，蒲州人，嘉贞之孙，延赏之子。以荫为河南参军，擢监察御史，累迁户部侍郎、河中节度使。元和中，拜刑部尚书、同中书门下平章事。封高平县侯，出为太原节度使，终太子少师。诗一首。

- !Author
  name: 韩察
  desc: 韩察，官历太原节度判官、侍御史、明州刺史。诗一首。

- !Author
  name: 崔恭
  desc: 崔恭，官历太原节度副使、检校右散骑常侍、汾州刺史。诗一首。

- !Author
  name: 陆瀍
  desc: 陆瀍，登贞元元年进士第，官给事中。诗一首。

- !Author
  name: 胡证
  desc: 胡证，字启中，河东人。举进士第，累官金吾大将军，岭南节度使。诗一首。

- !Author
  name: 张贾
  desc: 张贾，弘靖之从侄。官至兵部尚书。诗二首。

- !Author
  name: 张文规
  desc: 张文规，弘靖之子。尝为吴兴守，终桂管防御观察使。诗二首。

- !Author
  name: 张仲素
  desc: 张仲素，字绘之，河间人。宪宗时为翰林学士，后终中书舍人。诗一卷。

- !Author
  name: 庾承宣
  desc: 庾承宣，贞元十年及第。太和中，终检校吏部尚书、天平军节度使。诗一首。

- !Author
  name: 郑澣
  desc: 郑澣，馀庆之子。贞元十年，举进士第，为右补阙。敢言，无所讳。文宗时，入翰林为侍讲学士，累进尚书左丞。出为山南西道节度使，俄以户部尚书召，未拜，卒。谥曰宣。集三十卷，今存诗五首。

- !Author
  name: 张汇
  desc: 张汇（一作汇征），贞元十年进士。诗三首。

- !Author
  name: 陈通方
  desc: 陈通方，闽县人。贞元十年登第，王播荐为江西院官。诗二首。

- !Author
  name: 李应
  desc: 李应，贞元十一年登进士第。诗一首。

- !Author
  name: 陈师穆
  desc: 陈师穆，贞元十一年进士第。诗一首。

- !Author
  name: 李季何
  desc: 李季何，贞元十一年进士第。诗一首。

- !Author
  name: 李程
  desc: 李程，字表臣，陇西人。贞元十二年，登进士第。累辟使府，为监察御史，充翰林学士。元和中，知制诰，拜礼部侍郎。敬宗即位，以吏部侍郎同平章事。后罢为河东节度使。程在翰苑，日过八砖乃至，时号八砖学士。诗五首。

- !Author
  name: 高弁
  desc: 高弁，贞元十二年进士第。诗一首。

- !Author
  name: 席夔
  desc: 席夔，贞元十二年宏词及第。诗二首。

- !Author
  name: 李行敏
  desc: 李行敏，贞元十二年宏词登第。诗一首。

- !Author
  name: 陈讽
  desc: 陈讽，贞元十年擢进士第。诗一首。

- !Author
  name: 崔护
  desc: 崔护，字殷功，博陵人。贞元十二年登第。终岭南节度使。诗六首。

- !Author
  name: 李翱
  desc: 李翱，字习之。中贞元进士第，调校书郎。元和初，为国子博士、史馆修撰。迁考功员外郎，除朗、庐二州刺史，入为谏议大夫。知制诰，改中书舍人。会昌中，终山南东道节度使。诗七首。

- !Author
  name: 皇甫湜
  desc: 皇甫湜，字持正，新安人。元和中擢进士第，为陆浑尉，仕至工部郎中。裴度辟为判官。集三卷，今存诗三首。

- !Author
  name: 樊宗师
  desc: 樊宗师，字绍述，河中人。始为国子主簿。元和中，擢军谋宏远科，授著作佐郎。历金部郎中，绵、绛二州刺史。进谏议大夫，未拜，卒。诗七百六十九篇。今存一首。

- !Author
  name: 卢储
  desc: 卢储，贞元间人。擢进士第一，诗二首。

- !Author
  name: 皇甫松
  desc: 皇甫松，湜之子，自称檀栾子。诗十三首。

- !Author
  name: 马异
  desc: 马异，河南人。与卢仝友善。诗四首。

- !Author
  name: 吕温
  desc: 吕温，字和叔，一字化光，河中人。贞元末，擢进士第。因善王叔文，再迁为左拾遗，以侍御史使吐蕃，元和元年乃还。柳宗元等皆坐叔文贬，温独免。进户部员外郎，与窦群、羊士谔相昵。群为御史中丞，荐温知杂事，士谔为御史，宰相李吉甫持之不报。温乘间奏吉甫阴事，诘辩皆妄，贬均州刺史。议者不厌，再贬道州。久之，徙衡州卒。集十卷，内诗二卷，今编诗二卷。

- !Author
  name: 孟郊
  desc: 孟郊，字东野，湖州武康人。少隐嵩山，性介，少谐合。韩愈一见为忘形交。年五十，得进士第，调溧阳尉。县有投金濑、平陵城，林薄蒙翳，下有积水。郊间往坐水旁，裴回赋诗，曹务多废。令白府以假尉代之，分其半奉。郑馀庆为东都留守，署水陆转运判官。馀庆镇兴元，奏为参谋。卒，张籍私谥曰贞曜先生。郊为诗有理致，最为愈所称。然思苦奇涩，李观亦论其诗曰：高处在古无上，平处下顾二谢云。集十卷，今编诗十卷。

- !Author
  name: 张籍
  desc: 张籍，字文昌，苏州吴人，或曰和州乌江人。贞元十五年登进士第，授太常寺太祝。久之，迁秘书郎。韩愈荐为国子博士。历水部员外郎、主客郎中。当时有名士皆与游，而愈贤重之。籍为诗长于乐府，多警句。仕终国子司业。诗集七卷，今编为五卷。

- !Author
  name: 卢仝
  desc: 卢仝，范阳人。隐少室山，自号玉川子。征谏议不起。韩愈为河南令，爱其诗，厚礼之。后因宿王涯第，罹甘露之祸。诗三卷。

- !Author
  name: 李贺
  desc: 李贺，字长吉。系出郑王后。七岁能辞章。韩愈、皇甫湜始闻未信，过其家，使贺赋诗，援笔辄就，自目曰《高轩过》。二人大惊，自是有名。贺每旦日出，骑弱马，从小奚奴，背古锦囊，遇所得，书投囊中。及暮归，足成之，率为常。以父名晋肃，不肯举进士。诗尚奇诡，绝去畦径，当时无能效者。乐府数十篇，云韶诸工皆合之弦管。仕为协律郎。卒年二十七。诗四卷，外集一卷。今编诗五卷。

- !Author
  name: 刘叉
  desc: 刘叉，元和时人。少任侠，因酒杀人，亡命，会赦出，更折节读书，能为歌诗。闻韩愈接天下士，步归之，作《冰柱》、《雪车》二诗。后以争语不能下宾客，因持愈金数斤去，曰：“此谀墓中人得耳，不若与刘君为寿。”遂行，归齐鲁，不知所终。诗一卷。

- !Author
  name: 元稹
  desc: 元稹，字微之，河南河内人。幼孤，母郑贤而文，亲授书传。举明经书判入等，补校书郎。元和初，应制策第一。除左拾遗，历监察御史。坐事贬江陵士曹参军，徙通州司马。自虢州长史征为膳部员外郎，拜祠部郎中、知制诰。召入翰林为中书舍人、承旨学士，进工部侍郎同平章事。未几罢相，出为同州刺史。改越州刺史、兼御史大夫、浙东观察使。太和初，入为尚书左丞、检校户部尚书，兼鄂州刺史、武昌军节度使。年五十三卒，赠尚书右仆射。稹自少与白居易倡和，当时言诗者称“元白”，号为“元和体”。其集与居易同名长庆。今编诗二十八卷。

- !Author
  name: 白居易
  desc: 白居易，字乐天，下邽人。贞元中，擢进士第，补校书郎。元和初，对制策，入等，调盩厔尉、集贤校理。寻召为翰林学士，左拾遗，拜赞善大夫。以言事贬江州司马，徙忠州刺史。穆宗初，征为主客郎中、知制诰。复乞外，历杭、苏二州刺史。文宗立，以秘书监召，迁刑部侍郎。俄移病，除太子宾客分司东都，拜河南尹。开成初，起为同州刺史，不拜。改太子少傅。会昌初，以刑部尚书致仕。卒赠尚书右仆射，谥曰文。自号醉吟先生，亦称香山居士。与同年元稹酬咏，号元白。与刘禹锡酬咏，号刘白。《长庆集》诗二十卷，《后集》诗十七卷，《别集补遗》二卷。今编诗三十九卷。

- !Author
  name: 
  desc: 

- !Author
  name: 吉皎
  desc: 吉皎，冯翊人，卫尉卿致仕。诗一首。

- !Author
  name: 刘真
  desc: 刘真，广平人，磁州刺史。诗一首。

- !Author
  name: 郑据
  desc: 郑据，荥阳人，右龙武军长史。诗一首。

- !Author
  name: 卢真
  desc: 卢真，范阳人，侍御史内供奉。诗一首。

- !Author
  name: 张浑
  desc: 张浑，清河人，永州刺史。诗一首。

- !Author
  name: 韦式
  desc: 韦式，太和中人。诗一首。

- !Author
  name: 张彤
  desc: 张彤，长庆诗人。诗一首。

- !Author
  name: 周元范
  desc: 周元范，句曲人。诗一首。

- !Author
  name: 繁知一
  desc: 繁知一，秭归令。诗一首。

- !Author
  name: 严休复
  desc: 严休复，官散骑常侍，平卢节度使。诗二首。

- !Author
  name: 卢拱
  desc: 卢拱，秘书郎，终申州刺史，与白居易同时。诗二首。

- !Author
  name: 李谅
  desc: 李谅，字复言。三宰剧县，再为郡牧，终京兆尹。诗一首。

- !Author
  name: 刘猛
  desc: 刘猛，梁州进士，与元稹同时。诗三首。

- !Author
  name: 万彤云
  desc: 万彤云，为白居易所赏。诗一首。

- !Author
  name: 卢贞
  desc: 卢贞，字子蒙，官河南尹。开成中，为大理卿，终福建观察使。诗二首。

- !Author
  name: 王起
  desc: 王起，字举之，扬州人，宰相播之弟。贞元十四年进士第，又登制策直言极谏科，累官尚书左仆射，终山南西道节度使。起书无不读，一经目弗忘，三典贡举，皆得人。集一百二十卷，今存诗六首。

- !Author
  name: 王损之
  desc: 王损之，贞元十四年进士第。诗一首。

- !Author
  name: 王炎
  desc: 王炎，宰相播之弟，铎之父。登贞元进士第，累官至太常博士。诗一首。

- !Author
  name: 封孟绅
  desc: 封孟绅（一作孟对，又作孟封），贞元十五年进士第一人，官终太常卿。诗一首。

- !Author
  name: 
  desc: 

- !Author
  name: 郑俞
  desc: 郑俞，贞元十六年登进士第，为长水县令。诗一首。

- !Author
  name: 吴丹
  desc: 吴丹，字真存，吴人。贞元十六年登第，历官至镇州宣慰副使、尚书郎、饶州刺史。诗一首。

- !Author
  name: 王鉴
  desc: 王鉴，贞元十六年登进士第。诗一首。

- !Author
  name: 陈昌言
  desc: 陈昌言，贞元十六年进士。诗三首。

- !Author
  name: 杜元颖
  desc: 杜元颖，杜陵人，如晦五世孙。贞元十六年登第，又擢宏词，累官司勋员外。穆宗时，拜中书舍人。不阅岁，至宰相，再期，出为剑南西川节度使。太和中，贬循州司马。有五题诗一卷，今存一首。

- !Author
  name: 胡直钧
  desc: 胡直钧，登贞元十九年进士第。诗一首。

- !Author
  name: 俞简
  desc: 俞简，贞元进士。诗一首。

- !Author
  name: 杨嗣复
  desc: 杨嗣复，字继之，於陵子也。贞元中擢第，初署幕府，进右拾遗，累迁中书舍人。牛僧孺、李宗闵引之，由户部侍郎擢尚书右丞。太和中，宗闵罢相，嗣复出为剑南东川节度使。宗闵复知政事，入为户部侍郎，俄拜同中书门下平章事。武宗立，贬潮州刺史。宣宗大中初，以吏部尚书召。卒谥孝穆。诗五首。

- !Author
  name: 杨衡
  desc: 杨衡，字仲师，吴兴人。初与符载、崔群、宋济隐庐山，号山中四友。后登第，官至大理评事。诗一卷。

- !Author
  name: 牛僧孺
  desc: 牛僧孺，字思黯，陇西人。贞元中，擢进士第，历相穆、敬两朝，封奇章郡公，后出为武昌节度使。文宗朝，征入再相。夙与李德裕相恶，会昌中，贬循州长史。大中初，还为太子少师，卒。集五卷，今存诗四首。

- !Author
  name: 叶季良
  desc: 叶季良，登贞元进士第。诗三首。

- !Author
  name: 湛贲
  desc: 湛贲，宋长史茂之十二世孙。本家毗陵，后为宜春人。贞元中登第，尝以江阴县主簿权知无锡县事，后为毗陵守。诗三首。

- !Author
  name: 薛存诚
  desc: 薛存诚，字资明，河东人。登贞元进士第。元和末，官至御史中丞。诗十二首。

- !Author
  name: 裴次元
  desc: 裴次元，贞元中第进士。元和中，为福州刺史、河南尹、终江西观察使。诗三首。

- !Author
  name: 李宣远
  desc: 李宣远，贞元进士登第。诗二首。

- !Author
  name: 李君何
  desc: 李君何，贞元中进士第。诗一首。

- !Author
  name: 周弘亮
  desc: 周弘亮，登贞元进士第。诗三首。

- !Author
  name: 陈翥
  desc: 陈翥，贞元进士第。诗一首。

- !Author
  name: 曹著
  desc: 曹著，贞元进士第。诗一首。

- !Author
  name: 王公亮
  desc: 王公亮，登贞元进士第。长庆初。自司门郎中为商州刺史。诗一首。

- !Author
  name: 张仲方
  desc: 张仲方，韶州始兴人，九龄族孙。贞元中，擢进士宏词，历散骑常侍、京兆尹。左迁华州刺史。入为秘书监。集三十卷。今存诗二首。

- !Author
  name: 崔玄亮
  desc: 崔玄亮，字晦叔，磁州人。贞元中，与元白同登第。宪宗时，为监察御史，历密、歙、湖三州刺史。太和中，由谏议大夫迁散骑常侍，终虢州刺史。有《三州倡和集》，今存诗二首。

- !Author
  name: 徐牧
  desc: 徐牧，贞元进士。诗一首。

- !Author
  name: 王播
  desc: 王播，字明敡，其先太原人，父恕，为扬州仓曹参军，遂家焉。播与弟炎、起皆有文名，并擢进士。长庆初，拜相。太和初，复专政。卒赠太尉。诗三首。

- !Author
  name: 独孤良弼
  desc: 独孤良弼，贞元间进士，官左司郎中。诗一首。

- !Author
  name: 沈传师
  desc: 沈传师，字子言，吴人。贞元末登第，历官拾遗、翰林学士、中书舍人。宝历中，由尚书右丞出为宣歙观察使，复入为吏部侍郎。有才行，工楷法。诗五首。

- !Author
  name: 白行简
  desc: 白行简，字知退，白居易之弟。贞元末第进士，累官度支郎中。有兄风，尝从居易谪所，天性友爱，当时无比。集二十卷，今存诗七首。

- !Author
  name: 裴澄
  desc: 裴澄，闻喜人。德宗朝登第，官至苏州刺史。诗一首。

- !Author
  name: 罗立言
  desc: 罗立言，宣州人。太和中历司农少卿，李训引为京兆少尹，知府事，同谋诛宦官，被害。诗一首。

- !Author
  name: 张灿
  desc: 张灿，贞元元和间进士。诗一首。

- !Author
  name: 牟融
  desc: 牟融，在赠欧阳詹、张籍、韩翃诸人诗，盖贞元、元和间人也。诗一卷。

- !Author
  name: 刘言史
  desc: 刘言史，邯郸人，与李贺同时。歌诗美丽恢赡，自贺外，世莫能比。亦与孟郊友善。初客镇冀，王武俊奏为枣强令，辞疾不受，人因称为刘枣强。后客汉南，李夷简署司空掾，寻卒。歌诗六卷，今编一卷。

- !Author
  name: 长孙佐辅
  desc: 长孙佐辅，德宗时人。其弟公辅为吉州刺史，往依焉。其诗号《古调集》，今存十七首。

- !Author
  name: 张碧
  desc: 张碧，字太碧，贞元时人。孟郊读其集，诗云：“天宝太白没，六义已消歇。先生今复生，斯文信难缺。下笔证兴亡，陈辞备风骨。高秋数奏琴，澄潭一轮月。”推之者至矣。诗十六首。

- !Author
  name: 张瀛
  desc: 张瀛，碧之子。事广南刘氏，官至曹郎。诗一首。

- !Author
  name: 卢殷
  desc: 卢殷（宋时避讳改作隐），范阳人，为登封尉。诗十三首。

- !Author
  name: 独孤申叔
  desc: 独孤申叔，字子重，以博学宏词为校书郎。诗一首。

- !Author
  name: 严公弼
  desc: 严公弼梓州人，擢进士第，袭父震爵，封郧国公。诗一首。

- !Author
  name: 严公贶
  desc: 严公贶，公弼之弟。诗一首。

- !Author
  name: 庄南杰
  desc: 庄南杰，进士。与贾岛同时。《杂歌行》一卷。今存诗五首。

- !Author
  name: 李溟
  desc: 李溟，与贾岛同时。诗一首。

- !Author
  name: 贺兰朋吉
  desc: 贺兰朋吉，与贾岛同时。诗一首。

- !Author
  name: 王鲁复
  desc: 王鲁复，字梦周，连江人，从事邕府。诗四首。

- !Author
  name: 徐希仁
  desc: 徐希仁，与卢仝同时。诗一首。

- !Author
  name: 雍裕之
  desc: 雍裕之，贞元后诗人也。诗一卷。

- !Author
  name: 段弘古
  desc: 段弘古，澧州人。吕温守道州，尝客焉。后谒窦群容州，殁旅舍。诗一首。

- !Author
  name: 何元上
  desc: 何元上，自称峨眉山人，尝居道州。诗一首。

- !Author
  name: 宋济
  desc: 宋济，德宗时人，与杨衡、符载同栖青城。诗二首。

- !Author
  name: 符载
  desc: 符载，字厚之，蜀人，初隐庐山，后辟西川掌书记，加授监察御史。集十四卷，今存诗二首。

- !Author
  name: 张俨
  desc: 张俨，贞元中人。诗三首。

- !Author
  name: 先汪
  desc: 先汪，合江人，贞元中举孝廉。诗一首。

- !Author
  name: 李赤
  desc: 李赤，吴郡举子。尝自比李白，故名赤。诗十首。

- !Author
  name: 薛zm
  desc: 薛zm，河东人，德宗朝诗人也。诗一首。

- !Author
  name: 孙叔向
  desc: 孙叔向，德宗时人，诗三首。

- !Author
  name: 刘皂
  desc: 刘皂，贞元间人，诗五首。

- !Author
  name: 杨厚
  desc: 杨厚，贞元间诗人。诗一首。

- !Author
  name: 裴交泰
  desc: 裴交泰，贞元间诗人。诗一首。

- !Author
  name: 李秘
  desc: 李秘，唐宗室也，贞元、元和间人。诗一首。

- !Author
  name: 殷尧恭
  desc: 殷尧（一作克）恭，元和间人。诗一首。

- !Author
  name: 林杰
  desc: 林杰，字智周，闽人。幼而秀异，六岁赋诗，援笔立成，唐扶见而赏之。又精琴棋草隶，举神童。年十七卒。诗二首。

- !Author
  name: 郑立之
  desc: 郑立之，贞元、元和中人。诗一首。

- !Author
  name: 苏郁
  desc: 苏郁，贞元、元和间诗人。诗三首。

- !Author
  name: 浩虚舟
  desc: 浩虚舟，隰州刺史。聿之子。中宏词科。诗一首。

- !Author
  name: 蔡京
  desc: 蔡京，初为僧。令狐楚镇滑台，劝之学。后以进士举上第，官御史，谪澧州刺史，迁抚州。诗三首。

- !Author
  name: 张顶
  desc: 张顶，抚州人。诗一首。

- !Author
  name: 李逢吉
  desc: 李逢吉，字虚舟，陇西人，登进士第。元和、长庆两朝，尝再为宰相。太和中，以司徒致仕。卒谥曰成。其诗与令狐楚同编者名《断金集》，今存八首。

- !Author
  name: 于頔
  desc: 于頔，字允元，河南人。以荫补千牛，擢累驾部郎中，湖、苏二州刺史，襄州节度观察使。元和初，拜司空。寻贬恩王傅，终太子宾客。诗二首。

- !Author
  name: 卢景亮
  desc: 卢景亮，字长晦，范阳人。少孤，力学，善属文。德宗时，历右补阙，鲠毅无所回，贬斥二十年。至元和初，召还，再迁中书舍人。诗一首。

- !Author
  name: 李渤
  desc: 李渤，字濬之，洛阳人。少隐嵩山。无和中，征为著作郎。敬宗时，由考功郎中拜给事中。伉直敢言，出为桂管观察使。诗五首。

- !Author
  name: 孟简
  desc: 孟简，字几道，德州人。举进士、宏词，皆及第。元和中，累官至户部侍郎，坐事贬吉州司马。诗七首。

- !Author
  name: 王仲舒
  desc: 王仲舒，字弘中，并州祁人。少客江南，与梁肃、杨凭游，并有文名。元和初，为职方郎中、知制诰。穆宗初，为中书舍人。终江南西道观察使。诗一首。

- !Author
  name: 孙革
  desc: 孙革，宪宗朝为监察御史。诗一首。

- !Author
  name: 汪万於
  desc: 汪万於字叔振，歙人。宪宗时为江陵户曹参军。诗一首。

- !Author
  name: 何儒亮
  desc: 何儒亮，与孟简同时人。诗一首。

- !Author
  name: 李宗闵
  desc: 李宗闵，字损之。擢进士，补洛阳尉，累官驾部郎中、知制诰。穆宗即位，拜中书舍人。宝历初，进兵部侍郎。太和中，同中书门下平章事，迁中书侍郎，出为山南西道节度使。寻复秉政。后贬死。诗一首。

- !Author
  name: 韦表微
  desc: 韦表微，字子明。擢进士第，数辟诸使府，入授监察御史里行，俄为翰林学士、知制诰。久之，迁中书舍人。文宗立，进户部侍郎。卒赠礼部尚书。诗一首。

- !Author
  name: 徐凝
  desc: 徐凝，睦州人。元和中官至侍郎。诗一卷。

- !Author
  name: 李德裕
  desc: 李德裕，字文饶，赵郡人，宰相吉甫子也。以荫补校书郎，拜监察御史。穆宗即位，擢翰林学士，再进中书舍人。未几，授御史中丞。牛僧孺、李宗闵追怨吉甫，出德裕为浙江观察使。太和三年，召拜兵部侍郎。宗闵秉政，复出为郑滑节度使。逾年，徙剑南西川，以兵部尚书召，俄拜中书门下平章事，封赞皇县伯。宗闵罢，代为中书侍郎、集贤殿大学士。郑注、李训怨之，乃召宗闵，拜德裕为兴元节度使。入见帝，自陈愿留阙下，复拜兵部尚书，为王璠、李汉所谮，贬太子宾客，分司东都。再贬袁州刺史，未几徙滁州。开成初，起为浙西观察使，迁淮南节度使。武宗立，召为门下侍郎，同中书门下平章事，拜太尉，封卫国公，当国凡六年，威名独重于时。宣宗即位，罢为荆南节度使。白敏中、令狐绹使党人构之，贬崖州司户参军卒。德裕少力学，善为文，虽在大位，手不去书。《会昌一品集》二十卷，别集十卷，外集四卷。今编诗一卷。

- !Author
  name: 熊孺登
  desc: 熊孺登，钟陵人，登进士第。元和中，终藩镇从事。诗一卷。

- !Author
  name: 李涉
  desc: 李涉洛阳人。初与弟渤同隐庐山，后应陈许辟。宪宗时，为太子通事舍人，寻谪峡州司仓参军。太和中，为太学博士，复流康州。自号清谿子。集二卷，今编诗一卷。

- !Author
  name: 陆畅
  desc: 陆畅，字达夫，吴郡人。元和元年登进士第，为皇太子僚属。后官凤翔少尹。诗一卷。

- !Author
  name: 柳公权
  desc: 柳公权，字诚悬，公绰之弟。情于书学。元和初，擢进士第。穆宗时，拜右拾遗、侍书学士，改弘文馆学士。文宗复召侍书，寻以谏议为学士、知制诰，转工部侍郎。咸通初，改太子少师。诗五首。

- !Author
  name: 吴武陵
  desc: 吴武陵，信州人。元和初，擢进士第。窦易直判度支，表武陵主盐北边。入为太学博士。太和中，出刺韶州，寻贬潘州司户参军。诗一卷，今存二首。

- !Author
  name: 韦处厚
  desc: 韦处厚字德载。京兆人。元和初登第，又擢贤良方正异等，授秘书郎，兼史职，改咸阳尉，迁右拾遗，转考功员外，出为开州刺史，入拜户部郎中、知制诰。穆宗召入翰林为侍讲学士，改中书舍人。文宗即位，拜兵部侍郎，寻以中书侍郎同平章事。集七十卷，今存诗十二首。

- !Author
  name: 杨敬之
  desc: 杨敬之，字茂孝，元和初，登进士第，擢累屯田、户部二郎中。坐李宗闵党，贬连州刺史。文宗向儒术，以敬之为国子祭酒。诗二首。

- !Author
  name: 李虞仲
  desc: 李虞仲，字见之，端之子。元和初，登进士第，累官中书舍人、知制诰，终吏部侍郎。诗集四卷。今存一首。

- !Author
  name: 张又新
  desc: 张又新，字孔昭，工部侍郎荐之子。元和中，擢第，历左右补阙，坐李逢吉党，贬江州刺史。后附李训，迁刑部郎中。训死，复贬申州刺史。诗十七首。

- !Author
  name: 封敖
  desc: 封敖字硕夫，蓚人。元和中登第。会昌初，以左司员外郎召为翰林学士、知制诰，迁御史中丞。大中中，历平卢、兴元节度使，终尚书右仆射。翰藁八卷，今存诗二首。

- !Author
  name: 马植
  desc: 马植，字存之，扶风人。元和中进士擢第，历安南招讨、黔中观察使。宣宗朝，以户部侍郎同中书门下平章事，寻罢为太子宾客，分司东都，起忠武节度使，徙宣武卒。诗一首。

- !Author
  name: 李廓
  desc: 李廓，宰相程之子。登元和进士第，累官颍州刺史。大中中，终武宁节度使。诗十八首。

- !Author
  name: 李绅
  desc: 李绅，字公垂，润州无锡人。为人短小精悍，于诗最有名，时号短李。元和初，擢进士第，补国子助教，不乐，辄去。李锜辟掌书记，锜抗命，不为草表，几见害。穆宗召为右拾遗、翰林学士，与李德裕、元稹同时号三俊，历中书舍人、御史中丞、户部侍郎。敬宗立，李逢吉构之，贬端州司马，徙江州长史，迁滁、寿二州刺史，以太子宾客分司东都。太和中，擢浙东观察使。开成初，迁河南尹、宣武节度使。武宗即位，召拜中书侍郎同平章事，进尚书右仆射，封赵郡公。居位四年，以检校右仆射平章事节度淮南。卒赠太尉，谥文肃。《追昔游诗》三卷，《杂诗》一卷。今合编为四卷。

- !Author
  name: 崔公信
  desc: 崔公信，元和元年进士第。张弘靖帅太原，辟为掌记。后改观察判官，加授殿中侍御史。诗一首。

- !Author
  name: 杨虞卿
  desc: 杨虞卿，字师皋，弘农人。元和五年擢进士第，为校书郎，擢监察御史。牛僧孺、李宗闵辅政，引为弘文馆学士、给事中，号为党魁。历工部侍郎、京兆尹，贬虔州司户卒。诗一首。

- !Author
  name: 杨汝士
  desc: 杨汝士，字慕巢，虞卿从弟。元和四年，擢进士第。牛僧孺、李宗闵待之善，引为中书舍人。开成初，由兵部侍郎出镇东川，入为吏部侍郎，终刑部尚书。诗七首。

- !Author
  name: 陈至
  desc: 陈至，元和四年及第。诗二首。

- !Author
  name: 赵蕃
  desc: 赵蕃，元和进士第。诗二首。

- !Author
  name: 鲍溶
  desc: 鲍溶，字德源，元和进士第，与韩愈、李正封、孟效友善。集五卷，今编诗三卷。

- !Author
  name: 卢钧
  desc: 卢钧，字子和，举进士中第，尝为李绛、裴度幕僚，历岭南、山南、昭义、宣武节度。大中时，召为左仆射。后以太保致仕，卒年八十七。诗一首。

- !Author
  name: 范传质
  desc: 范传质，元和进士第。诗一首。

- !Author
  name: 贾谟
  desc: 贾谟，元和进士。诗一首。

- !Author
  name: 陈彦博
  desc: 陈彦博，元和五年进士第。诗一首。

- !Author
  name: 唐扶
  desc: 唐扶，字云翔，晋阳人，莒公俭之后。元和五年，登进士第，为侍御史，终福州团练观察使。诗二首。

- !Author
  name: 陶雍
  desc: 陶雍，元和间人。诗一首。

- !Author
  name: 郭周藩
  desc: 郭周藩，河东人，登元和六年第。诗一首。

- !Author
  name: 侯冽
  desc: 侯冽，元和六年进士第。诗二首。

- !Author
  name: 王质
  desc: 王质，字华卿，太原祁人，文中子之后。元和六年登第。太和中，历河南尹、宣歙观察使。诗一首。

- !Author
  name: 高铢
  desc: 高铢，字权仲。元和六年登第，为太原判官，检校监察御史。大中初，终太常卿。诗一首。

- !Author
  name: 舒元舆
  desc: 舒元舆，婺州东阳人。元和中，登进士第，调鄠尉。裴度表掌兴元书记，拜监察御史，再迁刑部员外郎，改著作郎，分司东都。李训与元舆善，训用事，再迁左司郎中。御史大夫李固言表知杂事，固言辅政，权知御史中丞。不三月，即真，兼刑部侍郎，专附郑注。月中，以本官同中书门下平章事。甘露之变，为仇士良所害。诗六首，编为一卷。

- !Author
  name: 卢宗回
  desc: 卢宗回，字望渊，南海人。登元和十年进士第，终集贤校理。诗一首。

- !Author
  name: 周匡物
  desc: 周匡物，字几本，漳州人。元和十一年进士及第，仕至高州刺史。诗五首。

- !Author
  name: 廖有方
  desc: 廖有方，交州人。元和十一年进士第，改名游卿，官校书郎。诗一首。

- !Author
  name: 皇甫曙
  desc: 皇甫曙，元和十一年登第。宝历间，崔从镇淮南，署为行军司马。诗一首。

- !Author
  name: 潘存实
  desc: 潘存实，字镇之，漳浦人。元和十三年进士第，仕至户部侍郎。诗一首。

- !Author
  name: 陈去疾
  desc: 陈去疾，字文医，侯官人。元和十四年及第，历官邕管副使。诗十三首。

- !Author
  name: 张萧远
  desc: 张萧远，元和进士登第，籍之弟也。诗三首。

- !Author
  name: 李播
  desc: 李播，登元和进士第，以郎中典蕲州。诗一首。

- !Author
  name: 王季则
  desc: 王季则，登元和进士第。诗一首。

- !Author
  name: 纪元皋
  desc: 纪元皋，元和进士。诗一首。

- !Author
  name: 吴晃
  desc: 吴晃，元和进士。诗一首。

- !Author
  name: 郑还古
  desc: 郑还古，元和中登进士第，终国子博士。诗三首。

- !Author
  name: 独孤铉
  desc: 独孤铉，陇右人，登元和进士第。诗一首。

- !Author
  name: 王初
  desc: 王初，并州人，仲舒之长子也。元和末，登进士第。诗十九首。

- !Author
  name: 刘轲
  desc: 刘轲，字希仁，沛人。少为僧，元和末登进士第，终洺州刺史。集一卷，今存诗一首。

- !Author
  name: 朱昼
  desc: 朱昼，元和间进士。诗三首。

- !Author
  name: 滕迈
  desc: 滕迈，元和登进士第，官吉州太守。诗二首。

- !Author
  name: 滕倪
  desc: 滕倪，元和时人。诗一首。

- !Author
  name: 殷尧藩
  desc: 殷尧藩，苏州嘉兴人。元和中，登进士第，辟李翱长沙幕府，加监察御史，又尝为永乐令。诗一卷。

- !Author
  name: 沈亚之
  desc: 沈亚之，字下贤，吴兴人。登元和十年进士第，历殿中丞御史、内供奉。太和初，为德州行营使柏耆判官，耆贬，亚之亦谪南康尉，终郢州掾。集九卷，今编诗一卷。

- !Author
  name: 施肩吾
  desc: 施肩吾，字希圣，洪州人。元和十年登第，隐洪州之西山，为诗奇丽。《西山集》十卷，今编诗一卷。

- !Author
  name: 费冠卿
  desc: 费冠卿，字子军，池州人。元和登第，母卒，叹曰：“干禄养亲，得禄而亲丧，何以禄为？”遂隐池州九华山。长庆中，殿院李行修举其孝节，召拜右拾遗，不赴。集一卷，今存诗十一首。

- !Author
  name: 萧建
  desc: 萧建，兰陵人，登进士第，终礼部侍郎。诗一首。

- !Author
  name: 刘虚白
  desc: 刘虚白，竟陵人，擢元和进士第。诗一首。

- !Author
  name: 张复
  desc: 张复，元和中人。诗一首。

- !Author
  name: 张胜之
  desc: 张胜之，元和中人。诗一首。

- !Author
  name: 姚合
  desc: 姚合，陕州硖石人，宰相崇曾孙，登元和进士第，授武功主簿，调富平、万年尉。宝历中监察御史、户部员外郎，出荆、杭州刺史，后为给事中、陕虢观察使。开成末，终秘书监。与马戴、费冠卿、殷尧藩、张籍游，李频师之。合诗名重于时，人称姚武功云。诗七卷。

- !Author
  name: 周贺
  desc: 周贺，字南卿，东洛人。初为浮屠，名清塞。杭州太守姚合爱其诗，加以冠巾，改名贺。诗一卷。

- !Author
  name: 郑巢
  desc: 郑巢，与姚合同时。诗一卷。

- !Author
  name: 吕群
  desc: 吕群，元和进士。诗二首。

- !Author
  name: 崔涯
  desc: 崔涯，吴楚间人，与张祜齐名。诗八首。

- !Author
  name: 郭良骥
  desc: 郭良骥，元和后诗人。诗二首。

- !Author
  name: 王睿
  desc: 王睿，元和后诗人，自号炙毂子。集五卷，今存诗九首。

- !Author
  name: 焦郁
  desc: 焦郁，元和间人。诗三首。

- !Author
  name: 崔郊
  desc: 崔郊，元和间秀才。诗一首。

- !Author
  name: 刘鲁风
  desc: 刘鲁风，九江刺史张又新客也。诗一首。

- !Author
  name: 柳泌
  desc: 柳泌，宪宗朝方士，为穆宗所诛。诗二首。

- !Author
  name: 何希尧
  desc: 何希尧，字唐臣，分水人。诗四首。

- !Author
  name: 朱冲和
  desc: 朱冲和，钱塘酒徒，与张祜同时。诗一首。

- !Author
  name: 张光朝
  desc: 张光朝，元和时人。诗二首。

- !Author
  name: 梁铉
  desc: 梁铉，元和时人。诗一首。

- !Author
  name: 章孝标
  desc: 章孝标，桐庐人。登元和十四年进士第，除秘书省正字。太和中，试大理评事。诗一卷。

- !Author
  name: 蒋防
  desc: 蒋防，义兴人，官右拾遗。元和中，李绅荐为司封郎中、知制诰，进翰林学士。李逢吉逐绅，因出防为汀州刺史。集一卷，今存诗十二首。

- !Author
  name: 李虞
  desc: 李虞，绅之族子，隐华阳，后为拾遗。诗一首。

- !Author
  name: 裴潾
  desc: 裴潾，闻喜人。元和初，以荫仕，累擢起居舍人，开成中，终兵部侍郎。诗十五首。

- !Author
  name: 刘三复
  desc: 刘三复，润州句容人。以文章见知于李德裕，自浙西迄淮甸，常在宾幕。后遣诣阙求试，登第。会昌时，历刑部侍郎、弘文馆学士。集十三卷，今存诗一首。

- !Author
  name: 韦瓘
  desc: 韦瓘，字茂弘，京兆万年人。登进士第，累擢中书舍人，贬明州刺史。会昌末，累迁楚州刺史，终桂管观察使。诗一首。

- !Author
  name: 崔郾
  desc: 崔郾，字广略，邠之弟。中进士，补集贤校书郎，累迁吏部员外，三升谏议大夫。敬宗即位，进中书舍人，迁礼部侍郎，出为虢州观察使。历鄂岳、浙西观察，终检校礼部尚书。诗一首。

- !Author
  name: 孔温业
  desc: 孔温业，冀州人，长庆元年进士第。大中后，历官中书舍人、天平节度使。诗一首。

- !Author
  name: 赵存约
  desc: 赵存约，长庆进士。太和中，为兴元节度判官，兵乱被害。诗一首。

- !Author
  name: 窦洵直
  desc: 窦洵直，长庆进士。诗一首。

- !Author
  name: 陈标
  desc: 陈标，长庆二年登进士第，终侍御史。诗十二首。

- !Author
  name: 袁不约
  desc: 袁不约，字还朴，长庆三年进士第。李固言在成都，辟为幕官，加检校侍郎。诗一卷，今存四首。

- !Author
  name: 李馀
  desc: 李馀，蜀人，工乐府，登长庆三年进士第。诗二首。

- !Author
  name: 白敏中
  desc: 白敏中，字用晦。长庆中第进士，擢累侍御史、左司员外郎。武宗召入翰林，为学士。宣宗立，以兵部侍郎同中书门下平章事，寻出为邠宁节度使。懿宗复召拜司徒、门下侍郎、还平章事。咸通二年，出为凤翔节度使。以太傅致仕。诗二首。

- !Author
  name: 李敬方
  desc: 李敬方，字中虔，登长庆进士第。大和中，为歙州刺史。诗一卷，今存八首。

- !Author
  name: 李回
  desc: 李回，字昭度，本名躔。擢长庆进士，辟扬州掌书记，迁监察御史。会昌中，以刑部侍郎兼御史中丞，俄进中书侍郎同中书门下平章事，出为剑南西川节度。以与李德裕善，贬抚州长史。诗三首。

- !Author
  name: 常楚老
  desc: 常楚老，长庆进士，官拾遗。诗二首。

- !Author
  name: 李甘
  desc: 李甘，字和鼎，长庆末进士擢第。太和中，官侍御史，贬封州司马。集一卷，今存诗一首。

- !Author
  name: 平曾
  desc: 平曾，穆宗时人。唐以府元被绌者九人，曾其一也。长庆初，同贾岛辈贬，谓之举场十恶。曾后谒李固言于蜀，幕中皆名士，曾轻忽无所畏，遂献《雪山赋》。李览，命推出。不旬日，再献《鯸鱼赋》曰：“此鱼触物而怒，翻身上波，为乌鸢所获，奈鲂鲤笑何。”李览之，遂不至深罪。卒以恃才傲物，没于县曹。诗三首。

- !Author
  name: 景审
  desc: 景审，南阳人，长庆中有善书名。诗一首。

- !Author
  name: 顾非熊
  desc: 顾非熊，况之子。性滑稽，好凌轹，困举场三十年。穆宗长庆中，登进士第，累佐使府。大中间，为盱眙尉。慕父风，弃官隐茅山。诗一卷。

- !Author
  name: 张祜
  desc: 张祜，字承吉，清河人，以宫词得名。长庆中，令狐楚表荐之，不报，辟诸侯府，多不合，自劾去。尝客淮南，爱丹阳曲阿地，筑室卜隐。集十卷，今编诗二卷。

- !Author
  name: 杨洵美
  desc: 杨洵美，登宝历元年进士第，终监察御史。诗一首。

- !Author
  name: 长孙翱
  desc: 长孙翱，与朱庆馀同时。诗一首。

- !Author
  name: 卢求
  desc: 卢求，范阳人，宰相携之父，李翱婿也。登宝历二年进士第，官郡守。诗一首。

- !Author
  name: 欧阳衮
  desc: 欧阳衮，字希甫，闽人。宝历元年及第，官侍御史。诗九首。

- !Author
  name: 裴夷直
  desc: 裴夷直，字礼卿，河东人，擢进士第。文宗时，历右拾遗、礼部员外郎，进中书舍人。武宗即位，出刺杭州，斥驩州司户参军。宣宗初，复拜江、华等州刺史。终散骑常侍。诗一卷。

- !Author
  name: 朱庆馀
  desc: 朱庆馀，名可久，以字行，越州人。受知于张籍，登宝历进士第。诗二卷。

- !Author
  name: 王彦威
  desc: 王彦威，太原人。孤贫力学，淹识古今典礼。举明经甲科，撰《元和新礼》上之，拜博士，累擢司封郎中、弘文馆学士。开成时，历忠武、宣武节度使。诗一首。

- !Author
  name: 庾敬休
  desc: 庾敬休，字顺之，邓州新野人。太和中，累官户部侍郎、尚书左丞。诗一首。

- !Author
  name: 许玫
  desc: 许玫，太和元年登进士第，兄弟琯、瓘皆高科。诗一首。

- !Author
  name: 厉玄
  desc: 厉玄，登太和二年进士第，官终侍御史。姚合同时人。诗五首。

- !Author
  name: 魏扶
  desc: 魏扶，太和四年进士第，大中三年兵部侍郎同平章事。诗三首。

- !Author
  name: 杨汉公
  desc: 杨汉公，字用乂，虞卿之弟。太和八年擢进士第，累官司封郎中。坐虞卿，出刺舒州。徙湖、亳、苏三州，终桂林观察使。诗二首。

- !Author
  name: 何扶
  desc: 何扶，太和九年及第。诗二首。

- !Author
  name: 柴夔
  desc: 柴夔，太和中登进士第。诗一首。

- !Author
  name: 房千里
  desc: 房千里，字鹄举。登太和进士第，官国子博士，终高州刺史。诗一首。

- !Author
  name: 刘郇伯
  desc: 刘郇伯，太和进士。诗一首。

- !Author
  name: 李章武
  desc: 李章武，太和末，官成都少尹。诗一首。

- !Author
  name: 萧仿
  desc: 萧仿，登太和进士第，历谏议大夫、给事中。咸通初，迁左散骑常侍。懿宗时，擢礼部侍郎，出为滑州刺史，充义成军节度、郑滑颍观察处置等使，入为兵部尚书判度支，转吏部尚书同平章事，出为岭南节度使。诗二首。

- !Author
  name: 柳棠
  desc: 柳棠，东川人。应进士举，才思优赡。开成中，杨汝士镇东川，棠每于座上赋诗狂纵，后参越巂军事卒。诗二首。

- !Author
  name: 钟辂
  desc: 钟辂，崇文馆校书郎。诗一首。

- !Author
  name: 杨发
  desc: 杨发，字至之，冯翊人。以父遗直客苏州，因家焉。登太和四年进士第，历太常少卿，出为苏州刺史，即其乡里也。后为岭南节度使，以严为治。军乱，贬婺州刺史。诗十三首。

- !Author
  name: 杨收
  desc: 杨收，字藏之，发之弟。十三善文咏，吴人呼为神童。会昌元年登第，累官中书侍郎同平章事。为韦保衡所倾，长流驩州，赐死。诗三首。

- !Author
  name: 杨乘
  desc: 杨乘，发之子。大中初，登进士第。终殿中侍御史。发兄弟四人，与诸群从，皆以文学登高第，时号修行杨家。诗五首。

- !Author
  name: 尹璞
  desc: 尹璞，会昌后人。诗一首。

- !Author
  name: 雍陶
  desc: 雍陶，字国钧，成都人。太和间第进士。大中八年，自国子毛诗博士出刺简州。诗一卷。

- !Author
  name: 李远
  desc: 李远，字求古，蜀人。第太和进士，历忠、建、江三州刺史，终御史中丞。集一卷。

- !Author
  name: 杜牧
  desc: 杜牧，字牧之。京兆万年人。太和二年，擢进士第，复举贤良方正。沈传师表为江西团练府巡官，又为牛僧孺淮南节度府掌书记，擢监察御史。移疾，分司东都，以弟顗病弃官。复为宣州团练判官，拜殿中侍御史、内供奉。累迁左补阙、史馆修撰。改膳部员外郎。历黄、池、睦三州刺史。入为司勋员外郎，常兼史职，改吏部，复乞为湖州刺史。逾年，拜考功郎中、知制诰，迁中书舍人卒。牧刚直有奇节，不为龊龊小谨，敢论列大事，指陈病利尤切。其诗情致豪迈，人号为小杜，以别甫云。《樊川》诗四卷，《外集》诗一卷，《别集》诗一卷，今编为八卷。

- !Author
  name: 许浑
  desc: 许浑，字用晦，丹阳人。故相圉师之后，太和六年进士第，为当涂、太平二县令，以病免，起润州司马。大中三年，为监察御史。历虞部员外郎，睦、郢二州刺史。润州有丁卯桥，浑别墅在焉。因以名其集。集二卷。今编诗十一卷。

- !Author
  name: 李商隐
  desc: 李商隐，字义山，怀州河内人。令狐楚帅河阳，奇其文，使与诸子游。楚徙天平、宣武，皆表署巡官。开成二年，高锴知贡举，令狐绹雅善锴，奖誉甚力，故擢进士第，调弘农尉，以忤观察使，罢去。寻复官，又试拔萃中选。王茂元镇河阳，爱其才，表掌书记，以子妻之，得侍御史。茂元死，来游京师，久不调，更依桂管观察使郑亚府为判官。亚谪循州，商隐从之，凡三年乃归。茂元与亚皆李德裕所善，绹以商隐为忘家恩，谢不通。京兆尹卢弘正表为府参军，典笺奏。绹当国，商隐归，穷自解，绹憾不置。弘正镇徐州，表为掌书记。久之，还朝，复干绹，乃补太学博士。柳仲郢节度剑南东川，辟判官、检校工部员外郎。府罢，客荥阳卒。商隐初为文，瑰迈奇古。及在令狐楚府，楚本工章奏，因授其学，商隐俪偶长短而繁缛过之。时温庭筠、段成式俱用是相夸，号三十六体。《樊南甲集》二十卷、《乙集》二十卷，《玉溪生诗》三卷。今合编诗三卷。

- !Author
  name: 纪唐夫
  desc: 纪唐夫，开成中中书舍人。诗三首。

- !Author
  name: 裴思谦
  desc: 裴思谦，开成登第，官卫尉卿。诗一首。

- !Author
  name: 李衢
  desc: 李衢，开成中为屯田郎中。诗一首。

- !Author
  name: 李损之
  desc: 李损之，文宗朝进士。诗一首。

- !Author
  name: 李景
  desc: 李景，陇西人，文宗朝进士。诗二首。

- !Author
  name: 张元宗
  desc: 张元宗，太和时人。诗二首。

- !Author
  name: 李肱
  desc: 李肱，开成二年第一人及第，官齐岳二牧。诗一首。

- !Author
  name: 郑史
  desc: 郑史，字惟直，宜春人。开成元年举进士第，国子博士，历永州刺史，即谷之父也。诗三首。

- !Author
  name: 许瀍
  desc: 许瀍，开成初进士。诗一首。

- !Author
  name: 牛丛
  desc: 牛丛，字表龄，僧孺之子。开成初登第，历践台省方镇，终吏部尚书。诗一首。

- !Author
  name: 陈上美
  desc: 陈上美，开成二年登进士第。诗一首。

- !Author
  name: 杨鸿
  desc: 杨鸿，开成二年登进士第。诗一首。

- !Author
  name: 赵璜
  desc: 赵璜，开成三年登第。诗四首。

- !Author
  name: 潘咸
  desc: 潘咸（一作成、诚）与喻凫同时，集一卷。今存诗五首。

- !Author
  name: 薛莹
  desc: 薛莹，文宗时人，《洞庭诗集》一卷。今存十首。

- !Author
  name: 崔元略
  desc: 崔元略，博州人。第进士，更辟诸府，累迁殿中侍御史，进中丞，改京兆少尹，历散骑常侍，出为黔南观察使。敬宗初，拜户部侍郎。太和三年，以户部尚书判度支，留守东都，改义成节度使。卒赠左仆射。诗一首。

- !Author
  name: 冯涯
  desc: 冯涯，开成中进士第。诗一首。

- !Author
  name: 喻凫
  desc: 喻凫，毗陵人，登开成五年进士第，终乌程尉。诗一卷。

- !Author
  name: 刘得仁
  desc: 刘得仁，贵主之子，长庆中即以诗名。自开成至大中三朝，昆弟皆历贵仕，而得仁出入举场三十年，卒无成。集一卷，今编诗二卷。

- !Author
  name: 权审
  desc: 权审，字子询，天水人，累官常侍。诗二首。

- !Author
  name: 邢群
  desc: 邢群，与杜牧同时，官歙州刺史。诗一首。

- !Author
  name: 曹汾
  desc: 曹汾，字道谦，河南人，历忠武军节度观察等使、户部侍郎。诗一首。

- !Author
  name: 严恽
  desc: 严恽，字子重，吴兴人。举进士不第，与杜牧游。诗一首。

- !Author
  name: 殷潜之
  desc: 殷潜之，自称野人，与杜牧同时。诗一首。

- !Author
  name: 祝元膺
  desc: 祝元膺，句曲人，与段成式同时。诗三首。

- !Author
  name: 彭蟾
  desc: 彭蟾，字东蟾，好学不仕。诗一首。

- !Author
  name: 王枢
  desc: 王枢，浙西湖州郡判官。诗一首。

- !Author
  name: 张希复
  desc: 张希复，字善继，常山人，历官集贤校理学士。诗一首。

- !Author
  name: 钱可复
  desc: 钱可复，起之孙，累官礼部郎中。郑注镇凤翔，朝选充副使。注败，遇害。诗一首。

- !Author
  name: 张鹭
  desc: 张鹭，开成中人。诗一首。

- !Author
  name: 刘庄物
  desc: 刘庄物，开成中人。诗一首。

- !Author
  name: 朱景玄
  desc: 朱景玄，会昌时人，官至太子谕德。诗一卷，今存十五首。

- !Author
  name: 薛宜僚
  desc: 薛宜僚，会昌中为左庶子。诗二首。

- !Author
  name: 郭圆
  desc: 郭圆，会昌中为剑南节度使李固言从事、检校司门员外郎。诗一首。

- !Author
  name: 崔铉
  desc: 崔铉，字台硕，博陵人。擢进士第，累迁翰林学士、中书舍人。会昌二年，拜中书侍郎同中书门下平章事，与李德裕不叶，罢为陕虢观察使。宣宗初，以御史大夫召，进尚书左仆射，兼门下侍郎，寻出为淮南节度使。帝饯于太液亭，赐诗宠之。咸通初，徙山南东道、荆南二镇，封魏国公。诗二首。

- !Author
  name: 元晦
  desc: 元晦，稹之从子。会昌初桂管观察使，终散骑常侍。诗二首。

- !Author
  name: 路贯
  desc: 路贯，与元晦同登第，官桂管观察副使。诗一首。

- !Author
  name: 郑薰
  desc: 郑薰，字子溥。擢进士第，历宣歙观察使。懿宗初，召还太常少卿，累吏部侍郎，进左丞，后以太子少师致仕。号所居为隐岩，莳松于庭，号七松处士。存诗一首。

- !Author
  name: 薛逢
  desc: 薛逢，字陶臣，蒲州河东人。会昌初，擢进士第，授为万年尉，直弘文馆，历侍御史、尚书郎，出为巴州刺史。复斥蓬州，寻以太常少卿召还，历给事中，迁秘书监，卒。集十卷，今编诗一卷。

- !Author
  name: 赵嘏
  desc: 赵嘏，字承祐，山阳人。会昌二年，登进士第。大中间，仕至渭南尉卒。嘏为诗赡美，多兴味。杜牧尝爱其“长笛一声人倚楼”之句，吟叹不已，人因目为赵倚楼。有《渭南集》三卷，《编年诗》二卷，今合编为二卷。

- !Author
  name: 卢肇
  desc: 卢肇，字子发，袁州人。会昌三年登第，初为鄂岳卢商从事，后除著作郎，迁仓部员外郎，充集贤院直学士。咸通中，出知歙州，移宣、池、吉三州卒。《赋集》八卷，《诗文集》十三卷，今编诗一卷。

- !Author
  name: 丁棱
  desc: 丁棱，字子威，会昌三年进士。是岁，王起再知贡举，卢肇、丁棱、姚鹄以李德裕荐依次放榜。诗二首。

- !Author
  name: 高退之
  desc: 高退之，字遵圣，会昌三年进士第。诗一首。

- !Author
  name: 孟球
  desc: 孟球，字廷玉，会昌三年进士第。咸通中，检校工部尚书、徐州刺史。诗一首。

- !Author
  name: 刘耕
  desc: 刘耕，会昌三年进士第。诗一首。

- !Author
  name: 裴翻
  desc: 裴翻，字云章，会昌三年进士第。诗一首。

- !Author
  name: 樊骧
  desc: 樊骧，字元龙，会昌三年进士第。诗一首。

- !Author
  name: 崔轩
  desc: 崔轩，字鸣山（一作岚），会昌三年进士第。诗一首。

- !Author
  name: 蒯希逸
  desc: 蒯希逸，字大隐，会昌三年登第。杜牧有池州送希逸诗。诗一首。

- !Author
  name: 林滋
  desc: 林滋，字后象，闽人。会昌三年进士第，与同年詹雄、郑諴齐名，时称雄诗、諴文、滋赋为闽中三绝。官终金部郎中。诗六首。

- !Author
  name: 李宣古
  desc: 李宣古，字垂后，会昌三年进士第。诗四首。

- !Author
  name: 黄颇
  desc: 黄颇，宜春人。以洪奥文章蹉跎者一十三载，至会昌三年登第，官监察御史。诗三首。

- !Author
  name: 张道符
  desc: 张道符，字梦锡，会昌三年进士第。诗一首。

- !Author
  name: 丘上卿
  desc: 丘上卿，字陪之，会昌三年进士第。诗一首。

- !Author
  name: 石贯
  desc: 石贯，字总之，会昌三年进士第。诗一首。

- !Author
  name: 李潜
  desc: 李潜，字德隐，宜春人，会昌三年进士第。诗一首。

- !Author
  name: 孟守
  desc: 孟守（一作宁），字处中。长庆三年，王起主文，尝放及第，为时相所退。至会昌三年，起再知贡举，守龙钟就试成名。诗一首。

- !Author
  name: 唐思言
  desc: 唐思言，字子文，会昌三年进士第。诗一首。

- !Author
  name: 戈牢
  desc: 戈牢（一作左），字德胶，会昌三年进士第。诗二首。

- !Author
  name: 金厚载
  desc: 金厚载，字化光，会昌三年进士第。诗二首。

- !Author
  name: 王甚夷
  desc: 王甚夷，字无党，会昌三年进士第。诗二首。

- !Author
  name: 姚鹄
  desc: 姚鹄，字居云，蜀人。登会昌三年进士第。诗一卷。

- !Author
  name: 项斯
  desc: 项斯，字子迁，江东人。会昌四年擢第，终丹徒尉。诗一卷。

- !Author
  name: 马戴
  desc: 马戴，字虞臣，会昌四年进士第。宣宗大中初，太原李司空辟掌书记，以正言被斥为龙阳尉。懿宗咸通末，佐大同军幕，终太学博士。诗集一卷，今编二卷。

- !Author
  name: 易重
  desc: 易重，字鼎臣，宜春人。会昌五年进士第，官至大理评事。诗一首。

- !Author
  name: 孟迟
  desc: 孟迟，字迟之（一云升之），平昌人，登会昌五年进士第。诗十七首。

- !Author
  name: 王铎
  desc: 王铎，字昭范，宰相播之从子。会昌初，擢进士第，咸通时拜相。黄巢之乱，命为行营都统，封晋公。后落职，节度沧景，为魏博节度乐从训所害。诗三首。

- !Author
  name: 郑畋
  desc: 郑畋，字台文，荥阳人，会昌进士第。刘瞻镇北门，辟为从事。瞻作相，荐为翰林学士，迁中书舍人。乾符中，以兵部侍郎同平章事，寻出为凤翔节度使，拒巢贼有功，授检校尚书左仆射。诗一卷，今存十六首。

- !Author
  name: 谭铢
  desc: 谭铢，吴人，登会昌进士第，尝为苏州鹾院官。诗二首。

- !Author
  name: 卢嗣立
  desc: 卢嗣立，登会昌进士第。诗一首。

- !Author
  name: 朱可名
  desc: 朱可名，越州人，会昌进士及第，终长安令。诗一首。

- !Author
  name: 张良器
  desc: 张良器，会昌进士第。诗一首。

- !Author
  name: 薛能
  desc: 薛能，字太拙，汾州人，登会昌六年进士第。大中末，书判中选，补盩厔尉。李福镇滑，表署观察判官，历御史、都官刑部员外郎。福徙西蜀，奏以自副。咸通中，摄嘉州刺史，迁主客、度支、刑部郎中，权知京兆尹事，授工部尚书，节度徐州，徙忠武。广明元年，徐军戍溵水，经许，能以旧军，馆之城中。军惧见袭，大将周岌乘众疑逐能，自称留后，因屠其家。能僻于诗，日赋一章，有集十卷，今编诗四卷。

- !Author
  name: 刘威
  desc: 刘威，会昌时人。诗二十七首。

- !Author
  name: 李玖
  desc: 李玖，歙州巡官。诗八首。

- !Author
  name: 潘唐
  desc: 潘唐，会昌时人。诗一首。

- !Author
  name: 裴休
  desc: 裴休，字公美，济源人。登进士第，举贤良方正异等，擢累监察御史、兵部侍郎。大中中，拜同中书门下平章事。诗二首。

- !Author
  name: 令狐绹
  desc: 令狐绹，字子直，楚之子。举进士，擢累左补阙、右司郎中，出为湖州刺史。大中初，召为考功郎中、知制诰，入翰林为学士，进中书舍人，再迁兵部侍郎，俄拜同中书门下平章事。懿宗嗣位，出为河中节度使，徙宣武、淮南。僖宗时，终凤翔节度使，封赵国公。诗一首。

- !Author
  name: 夏侯孜
  desc: 夏侯孜，字妤学，亳州谯人，累迁婺、绛等州刺史。宣宗时，自兵部侍郎为同中书门下平章事。懿宗立，进司空，寻罢，以太子少保分司东都。诗一首。

- !Author
  name: 魏谟
  desc: 魏谟，字申之，郑公徵五世孙，登进士第。文宗时，为右拾遗，擢谏议大夫。武宗立，贬信州长史。宣宗嗣位，召授给事中，迁御史中丞，兼户部侍郎，俄进同中书门下平章事。大中十年，领剑南西川节度使。上疾求代，拜吏部尚书，寻授检校尚书右仆射。集十卷，今存诗一首。

- !Author
  name: 周墀
  desc: 周墀，字德升，汝南人。擢进士第，辟湖南巡官，入为监察御史、集贤殿学士。李宗闵镇山南，表行军司马，阅岁召还，以考功员外郎兼起居舍人事知制诰。武宗即位，改工部侍郎，出为义成节度使，寻以兵部侍郎召判度支，进同中书门下平章事，俄罢为剑南西川节度使。诗二首。

- !Author
  name: 李景让
  desc: 李景让，字后己，憕之孙。大中中，历御史大夫、西川节度使，终太子少保分司东都，谥曰孝。诗一首。

- !Author
  name: 郑颢
  desc: 郑颢，字奉正，宰相絪之孙。登进士第，官起居郎，尚宣宗女万寿公主，拜驸马都尉，历礼部侍郎。大中末，检校礼部尚书、河南尹。诗一首。

- !Author
  name: 刘绮庄
  desc: 刘绮庄，毗陵人。初为昆山尉，宣宗时官州刺史。集十卷，今存诗二首。

- !Author
  name: 张固
  desc: 张固，大中中尝为桂管观察使。诗二首。

- !Author
  name: 刘皋
  desc: 刘皋，宣宗时盐州刺史，为监军杨玄价所杀。诗一首。

- !Author
  name: 李质
  desc: 李质，字公干，襄阳人，擢进士第。大中时，官至江西观察使。诗一首。

- !Author
  name: 南卓
  desc: 南卓，字昭嗣，初为拾遗，因谏出宰松滋。大中时，为黔南经略使。诗一首。

- !Author
  name: 李讷
  desc: 李讷，字敦正，赵郡人。大中时，为浙东观察使，终兵部尚书、太子太傅。诗一首。

- !Author
  name: 崔元范
  desc: 崔元范，大中时，以监察御史为浙东幕府。诗一首。

- !Author
  name: 杨知至
  desc: 杨知至，字几之，汝士之子，登进士第。初为浙东团练判官，后以比部郎中、知制诰，终户部侍郎。诗二首。

- !Author
  name: 李明远
  desc: 李明远，大中中监察御史。诗一首。

- !Author
  name: 萧缜
  desc: 萧缜，大中时望江县令。诗一首。

- !Author
  name: 卢顺之
  desc: 卢顺之，字子谟，范阳人，杞之孙，大中时桂管从事。诗一首。

- !Author
  name: 李善夷
  desc: 李善夷，与李群玉同时，谪宦沣阳。《江南集》十卷，今存诗二首。

- !Author
  name: 卢溵
  desc: 卢溵，浙东处士。诗二首。

- !Author
  name: 赵牧
  desc: 赵牧，大中、咸通间人。诗一首。

- !Author
  name: 裴諴
  desc: 裴諴，闻喜人，晋公度之从子，官历职方郎中、太子中允。诗五首。

- !Author
  name: 于兴宗
  desc: 于兴宗，大中时御史中丞，守绵州，后为洋州节度。诗二首。

- !Author
  name: 李朋
  desc: 李朋，刑部员外郎。诗一首。

- !Author
  name: 杨牢
  desc: 杨牢，字松年，弘农人。父从田弘正，死于赵军。牢走常山二千里，号伏叛垒，求尸归葬，衔哀雨血，时称孝童。年十八，登大中二年进士第，最有诗名。诗二首。

- !Author
  name: 李续
  desc: 李续赵郡人，尝为柳公绰幕僚，终曹州刺史。诗一首。

- !Author
  name: 李汶儒
  desc: 李汶儒，太和五年登第，官翰林学士。诗一首。

- !Author
  name: 田章
  desc: 田章，开成四年进士第。诗一首。

- !Author
  name: 薛蒙
  desc: 薛蒙，考功郎。诗一首。

- !Author
  name: 李邺
  desc: 李邺，户部郎。诗一首。

- !Author
  name: 于瑰
  desc: 于瑰字正德，敖之子。大中七年进士第一人。诗二首。

- !Author
  name: 王严
  desc: 王严，大中时布衣。诗一首。

- !Author
  name: 刘暌
  desc: 刘暌（一作騤），大中时乡贡进士。诗一首。

- !Author
  name: 李渥
  desc: 李渥，大中时乡贡进士，后登第。诗一首。

- !Author
  name: 刘璐
  desc: 刘璐，尝刺蜀州，代于兴宗为绵州刺史。诗一首。

- !Author
  name: 卢栯
  desc: 卢栯，弘文馆学士。诗一首。

- !Author
  name: 李体仁
  desc: 李体仁，续之子也，官至江州刺史。诗一首。

- !Author
  name: 韩琮
  desc: 韩琮，字成封，初为陈许节度判官，后历中书舍人、湖南观察使。诗一卷。

- !Author
  name: 王传
  desc: 王传，大中三年登第，辟山南观察判官，加授监察御史。诗一首。

- !Author
  name: 卢邺
  desc: 卢邺，大中四年登第，为浙东观察副使。诗一首。

- !Author
  name: 陆肱
  desc: 陆肱，大中九年，登进士第。咸通六年，自前振武从事试平判，入等，后牧南康郡。诗一首。

- !Author
  name: 崔澹
  desc: 崔澹，字知之，博陵人。父玙，兄弟八人并显贵，时谓崔氏八龙。大中十三年登第，终吏部侍郎。诗一首。

- !Author
  name: 莫宣卿
  desc: 莫宣卿，字仲节，封州人。大中间举第一，官台州别驾。诗三首。

- !Author
  name: 封彦卿
  desc: 封彦卿，蓚人，大中进士第。咸通中，累官中书舍人，坐于琮，贬司户。诗一首。

- !Author
  name: 李节
  desc: 李节，登大中进士第，尝为河东节度卢钧巡官。诗三首。

- !Author
  name: 韦蟾
  desc: 韦蟾，字隐珪，下杜人。大中登进士第，初为徐商掌书记，咸通末，终尚书左丞。诗十首。

- !Author
  name: 卢渥
  desc: 卢渥，字子章，范阳人，大中进士第，历中书舍人、陕府观察使，终检校司徒。诗二首。

- !Author
  name: 郭夔
  desc: 郭夔（一作藁），大中时江南进士。诗一首。

- !Author
  name: 柳珪
  desc: 柳珪，公绰之孙。大中中，擢进士，杜悰表为西川幕府，后以蓝田尉直弘文馆，迁右拾遗，终卫尉少卿。诗一首。

- !Author
  name: 郑嵎
  desc: 郑嵎，字宾先，大中五年进士第。诗一首。

- !Author
  name: 崔橹
  desc: 崔橹，大中时举进士（一作广明中进士），仕为棣州司马。《无机集》四卷，今存诗十六首。

- !Author
  name: 李群玉
  desc: 李群玉，字文山，澧州人，性旷逸，赴举一上而止，惟以吟咏自适。裴休观察湖南，延致之。及为相，以诗论荐，授弘文馆校书郎。未几，乞假归卒。集三卷，后集五卷，今编诗三卷。

- !Author
  name: 贾岛
  desc: 贾岛，字浪仙，范阳人，初为浮屠，名无本。来东都时，洛阳令禁僧午后不得出，岛为诗自伤。韩愈怜之，因教其为文，遂去浮屠，举进士。诗思入僻，当其苦吟，虽逢公卿贵人，不之觉也。累举不中第。文宗时，坐飞谤，贬长江主簿。会昌初，以普州司仓参军迁司户，未受命卒。有《长江集》十卷，《小集》三卷，今编诗四卷。

- !Author
  name: 温庭筠
  desc: 温庭筠，本名岐，字飞卿，太原人，宰相彦博裔孙。少敏悟，才思艳丽，韵格清拔，工为词章小赋，与李商隐皆有名，称温李。然行无检幅，数举进士不第。思神速，每入试，押官韵作赋，凡八叉手而成，时号温八叉。徐商镇襄阳，署为巡官，不得志去，归江东。后商知政事，颇右之，欲白用。会商罢相，杨收疾之，贬方城尉，再迁隋县尉卒。集二十八卷，今编诗为九卷。

- !Author
  name: 段成式
  desc: 段成式，字柯古，河南人，世客荆州，宰相文昌之子也。以荫为校书郎。研精苦学，秘阁书籍，披阅皆遍，历尚书郎、太常少卿，连典九江、缙云、庐陵三郡。坐累，退居襄阳。集七卷，今编诗一卷。

- !Author
  name: 刘驾
  desc: 刘驾，字司南，江东人。登大中进士第，官国子博士。诗一卷。

- !Author
  name: 刘沧
  desc: 刘沧，字蕴灵，鲁人，大中八年进士第，调华原尉，迁龙门令。诗一卷。

- !Author
  name: 李频
  desc: 李频，字德新，睦州寿昌人。少秀悟，逮长，庐西山，多所记览，其属辞于诗尤长。给事中姚合名为诗，士多归重，频走千里，丐其品，合大加奖挹，以女妻之。大中八年，擢进士第，调秘书郎，为南陵主簿，判入等，再迁武功令，俄擢侍御史，守法不阿徇，迁累都官员外郎。表丐建州刺史，以礼法治下，建赖以安。卒官，父老为立庙梨山，岁祠之。有《建州刺史集》一卷，又号《梨岳集》，今编为三卷。

- !Author
  name: 李郢
  desc: 李郢，字楚望，长安人。大中十年，第进士，官终侍御史。诗一卷。

- !Author
  name: 崔珏
  desc: 崔珏，字梦之，尝寄家荆州，登大中进士第，由幕府拜秘书郎，为淇县令，有惠政，官至侍御。诗一卷。

- !Author
  name: 曹邺
  desc: 曹邺，字业之，桂州人。登大中进士第，由天平幕府迁太常博士，历祠部郎中、洋州刺史。诗二卷。

- !Author
  name: 储嗣宗
  desc: 储嗣宗，大中十三年，登进士第。诗一卷。

- !Author
  name: 于武陵
  desc: 于武陵，会昌时人。诗一卷。

- !Author
  name: 
  desc: 

- !Author
  name: 
  desc: 

- !Author
  name: 高璩
  desc: 高璩，字莹之，渤海人。登进士第，累佐使府。大中朝，历丞郎。咸通中，守中书侍郎平章事。诗一首。

- !Author
  name: 高湘
  desc: 高湘，字濬之，铢从子也，擢进士第。咸通中，历谏议大夫。僖宗朝，终江西观察使。诗一首。

- !Author
  name: 崔安潜
  desc: 崔安潜，字进之，齐州人，大中三年进士登第。咸通中，累擢忠武节度使，拒王仙芝有功，代高骈镇西川，终太子太傅，谥贞孝。诗一首。

- !Author
  name: 裴铏
  desc: 裴铏，高骈客也，官成都节度副使，加御史大夫。诗一首。

- !Author
  name: 刘损
  desc: 刘损，咸通诗人。诗三首。

- !Author
  name: 郑愚
  desc: 郑愚，番禺人。咸通中，观察桂管，入为礼部侍郎。黄巢平后，出镇南海，终尚书左仆射。诗二首。

- !Author
  name: 霍总
  desc: 霍总，咸通时池州刺史。诗七首。

- !Author
  name: 陈琡
  desc: 陈琡，咸通中佐廉使郭常侍铨于徐，性耿介，不合，挈家居茅山，焚香习禅。诗一首。

- !Author
  name: 裴虔馀
  desc: 裴虔馀，咸通末佐北门李相蔚淮南幕，乾宁初，官太常少卿。诗二首。

- !Author
  name: 李嵘
  desc: 李嵘，咸通时人。诗一首。

- !Author
  name: 袁郊
  desc: 袁郊，字之仪，朗山人，滋之子也。咸通时，为祠部郎中。昭宗朝，为翰林学士。诗四首。

- !Author
  name: 张丛
  desc: 张丛，咸通中，官桂管观察使。诗一首。

- !Author
  name: 冯衮
  desc: 冯衮，东阳人，定之子，登进士第。咸通中，历任台省，尝为苏州刺史。诗二首。

- !Author
  name: 郑綮
  desc: 郑綮，字蕴武，进士及第，累官散骑常侍。昭宗时，以礼部侍郎同中书门下平章事。诗三首。

- !Author
  name: 温庭皓
  desc: 温庭皓，初为襄阳徐商从事，咸通中，辟徐州崔彦曾幕府。庞勋反，使庭皓草表求节度，庭皓拒之，遂遇害。诏赠兵部郎中。诗四首。

- !Author
  name: 高骈
  desc: 高骈，字千里，南平郡王崇文之孙，家世禁卫。幼颇修饬，折节为文学，初事朱叔明为司马，后历右神策军都虞候、秦州刺史。咸通中，拜安南都护，进检校刑部尚书，以都护府为静海军，授骈节度，兼诸道行营招讨使。僖宗立，加同中书门下平章事，迁剑南西川节度，进检校司徒，封燕国公，徙荆南节度，加诸道行营都统、盐铁转运等使，俄徙淮南节度副大使。广明初，进检校太尉、东面都统、京西京北神策军诸道兵马等使，封渤海郡王，为部将毕师铎所害。诗一卷。

- !Author
  name: 于濆
  desc: 于濆，字子漪，咸通进士，终泗州判官。诗一卷。

- !Author
  name: 牛徵
  desc: 牛徵，丛之子，僧孺之孙，登咸通二年进士第。诗一首。

- !Author
  name: 伊璠
  desc: 伊璠，咸通四年，登进士第，为泾阳令。诗一首。

- !Author
  name: 萧遘
  desc: 萧遘，徐国公嵩之四代孙。咸通五年，登进士第。僖宗幸蜀，拜相，后为伪煴所污，赐死。诗三首。

- !Author
  name: 韦承贻
  desc: 韦承贻，字贻之，咸通八年登第。诗二首。

- !Author
  name: 郑洪业
  desc: 郑洪业，咸通八年，第一人擢第。诗一首。

- !Author
  name: 孙纬
  desc: 孙纬，咸通八年。宏词登科。诗一首。

- !Author
  name: 欧阳玭
  desc: 欧阳玭，衮之子。咸通十年，擢进士第，官书记。诗五首。

- !Author
  name: 张演
  desc: 张演，咸通十三年及第。诗一首。

- !Author
  name: 裴澈
  desc: 裴澈，登咸通进士第。僖宗朝，拜相，以拥立伪煴诛。诗一首。

- !Author
  name: 翁绶
  desc: 翁绶，登咸通进士第。诗八首。

- !Author
  name: 潘纬
  desc: 潘纬，湘南人，登咸通进士第。诗二首。

- !Author
  name: 武瓘
  desc: 武瓘，贵池人，登咸通进士第，为益阳令。诗三首。

- !Author
  name: 袁皓
  desc: 袁皓，宜春人，登咸通进士第。僖宗狩蜀，擢仓部员外郎。龙纪中，为集贤殿图书使，自称碧池处士。《碧池书》三十卷，今存诗四首。

- !Author
  name: 公乘亿
  desc: 公乘亿，字寿仙，魏人。咸通末，登进士第，为魏博节度使乐彦祯从事，加授侍郎。诗一卷，今存四首。

- !Author
  name: 王季文
  desc: 王季文，字宗素，池阳人。少居九华，遇异人，授九仙飞化之术。咸通中，登进士第，授秘书郎，寻谢病归九华，日一浴于山之龙潭，寒暑不渝，竟仙去。诗二首。

- !Author
  name: 卢骈
  desc: 卢骈，咸通进士，官员外。诗一首。

- !Author
  name: 王镣
  desc: 王镣，登咸通进士第，累官汝州刺史。乾符中，贬韶州司马，终太子宾客。诗一首。

- !Author
  name: 李拯
  desc: 李拯，字昌时，陇西人，咸通中登第。僖宗朝，累官考功郎、知制诰。伪煴僭号，逼为翰林学士。煴败，为乱兵所杀。诗一首。

- !Author
  name: 顾封人
  desc: 顾封人，咸通中进士。诗一首。

- !Author
  name: 司马都
  desc: 司马都，咸通进士。诗二首。

- !Author
  name: 李昌符
  desc: 李昌符，字岩梦，咸通四年，登进士第，历尚书郎、膳部员外郎。诗一卷。

- !Author
  name: 汪遵
  desc: 汪遵，宣城人，幼为县吏，后辞役就贡。咸通七年，登进士第。诗一卷。

- !Author
  name: 许棠
  desc: 许棠，字文化，宣州泾县人。咸通十二年，登进士第，授泾县尉，又尝为江宁丞。集一卷，今编诗二卷。

- !Author
  name: 邵谒
  desc: 邵谒，韶州翁源县人。少为县吏，令怒，逐去。遂截髻著县门，发愤读书，工古调，释褐赴官，不知所终。诗一卷。

- !Author
  name: 林宽
  desc: 林宽，侯官人。诗一卷。

- !Author
  name: 刘邺
  desc: 刘邺，字汉藩，三复之子。咸通中，从藩幕召入内庭，特赐及第，历相位。僖宗朝，再迁尚书左仆射，死黄巢之难。《甘棠集》三卷，今存诗二首。

- !Author
  name: 李骘
  desc: 李骘，官至江南西道都团练、观察、处置等使。诗五首。

- !Author
  name: 孙蜀
  desc: 孙蜀，与方干同时。诗一首。

- !Author
  name: 欧阳澥
  desc: 欧阳澥，四门博士詹之孙。诗一首。

- !Author
  name: 陈黯
  desc: 陈黯，字希孺，泉州人，会昌迄咸通，累举不第。集五卷，今存诗一首。

- !Author
  name: 张孜
  desc: 张孜，京兆人，耽酒如狂，与李山甫善。诗一首。

- !Author
  name: 郑仁表
  desc: 郑仁表，字休范，荥阳人，累擢起居郎，刘邺作相时，贬死岭外。诗二首。

- !Author
  name: 赵鸿
  desc: 赵鸿，咸通中人。诗三首。

- !Author
  name: 童翰卿
  desc: 童翰卿，大中、咸通间人。诗二首。

- !Author
  name: 皮日休
  desc: 皮日休，字袭美，一字逸少，襄阳人，性傲诞，隐居鹿门，自号间气布衣。咸通八年，登进士第。崔璞守苏，辟军事判官。入朝，授太常博士。黄巢陷长安，伪署学士，使为谶文，疑其讥己，遂及祸。集二十八卷，今编诗九卷。

- !Author
  name: 陆龟蒙
  desc: 陆龟蒙，字鲁望，苏州人，元方七世孙。举进士不第，辟苏、湖二郡从事，退隐松江甫里，多所论撰，自号天随子。以高士召，不赴。李蔚、虞携素重之，及当国，召拜拾遗，诏方下卒。光化中，赠右补阙。集二十卷，今编诗十四卷。

- !Author
  name: 张贲
  desc: 张贲，字润卿，南阳人，登大中进士第。唐末，为广文博士。尝隐于茅山，后寓吴中，与皮陆游。诗十六首。

- !Author
  name: 崔璐
  desc: 崔璐，登咸通七年进士第。诗一首。

- !Author
  name: 李縠
  desc: 李縠，字德师，咸通进士，唐末为浙东观察推官，兼殿中侍御史。诗四首。

- !Author
  name: 崔璞
  desc: 崔璞，清河人，苏州刺史。咸通初，历右散骑常侍。诗二首。

- !Author
  name: 魏朴
  desc: 魏朴，字不琢，毗陵人。诗二首。

- !Author
  name: 羊昭业
  desc: 羊昭业，字振文，吴人，唐末登进士第。大顺中，尝预修国史。有集十五卷，今存诗一首。

- !Author
  name: 颜萱
  desc: 颜萱，字弘至，江南进士，中书舍人荛之弟。诗三首。

- !Author
  name: 郑璧
  desc: 郑璧，唐末江南进士。诗四首。

- !Author
  name: 司空图
  desc: 司空图，字表圣，河中虞乡人。咸通末，擢进士第，由宣歙幕历礼部郎中，僖宗行在用为知制诰、中书舍人，归隐中条山王官谷。龙纪、乾宁间，征拜旧官，及以户、兵二部侍郎召，皆不起。迁洛后，被诏入朝，以野耄丐归。朱全忠受禅，召为礼部尚书，不食而卒。图少有俊才，晚年避世栖遁，自号知非子、耐辱居士，有先世别墅，泉石林亭，颇惬幽趣，日与名僧、高士游咏其中。有《一鸣集》三十卷，内诗十卷，今编诗三卷。

- !Author
  name: 周繇
  desc: 周繇，字为宪，池州人，咸通十二年登第，调建德令，辟襄阳徐商幕府，检校御史中丞。诗一卷。

- !Author
  name: 聂夷中
  desc: 聂夷中，字坦之，河东人。咸通十二年登第，官华阴尉。诗一卷。

- !Author
  name: 顾云
  desc: 顾云，字垂象，池州人。风韵详整，与杜荀鹤、殷文圭友善，同肄业九华。咸通十五年登第，为高骈淮南从事。毕师铎之乱，退居霅川，杜门著书。大顺中，与羊昭业、卢知猷、陆希声、钱翊、冯渥、司空图等分修宣懿僖三朝实录，书成，加虞部员外郎。乾宁初卒。存诗一卷。

- !Author
  name: 张乔
  desc: 张乔，池州人，咸通中进士。黄巢之乱，罢举，隐九华。诗二卷。

- !Author
  name: 曹唐
  desc: 曹唐，字尧宾，桂州人。初为道士，后举进士不第。咸通中，累为使府从事。诗三卷，今编二卷。

- !Author
  name: 来鹄
  desc: 来鹄，豫章人，诗思清丽。咸通中举进士不第。诗一卷。

- !Author
  name: 李山甫
  desc: 李山甫，咸通中累举不第，依魏博幕府为从事。尝逮事乐彦祯、罗弘信父子，文笔雄健，名著一方。诗一卷。

- !Author
  name: 李咸用
  desc: 李咸用，与来鹏同时，工诗，不第，尝应辟为推官。有《披沙集》六卷，今编为三卷。

- !Author
  name: 胡曾
  desc: 胡曾，邵阳人。咸通中举进士，不第，尝为汉南从事。《安定集》十卷，《咏史诗》三卷，今合编诗一卷。

- !Author
  name: 方干
  desc: 方干，字雄飞，新定人。徐凝一见器之，授以诗律，始举进士。谒钱塘太守姚合，合视其貌陋，甚卑之。坐定览卷，乃骇目变容，馆之数日，登山临水，无不与焉。咸通中，一举不得志，遂遁会稽，渔于鉴湖。太守王龟以其亢直，宜在谏署，欲荐之，不果。干自咸通得名，迄文德，江之南无有及者。殁后十余年，宰臣张文蔚奏名儒不第者五人，请赐一官，以慰其魂，干其一也。后进私谥曰玄英先生。门人杨弇与释子居远收得诗三百七十余篇，集十卷，今编诗六卷。

- !Author
  name: 罗邺
  desc: 罗邺。馀杭人，累举进士不第。光化中，以韦庄奏，追赐进士及第，赠官补阙。诗一卷。

- !Author
  name: 罗隐
  desc: 罗隐，字昭谏，馀杭人，本名横，十上不中第，遂更名。从事湖南淮润，无所合，久之，归投钱镠。累官钱塘令、镇海军掌书记、节度判官、盐铁发运副使、著作佐郎，奏授司勋郎。朱全忠以谏议大夫召，不行。魏博罗绍威推为叔父，表荐给事中。年七十七卒。隐少聪敏，既不得志，其诗以风刺为主。有《歌诗集》十四卷，《甲乙集》三卷，《外集》一卷，今编诗十一卷。

- !Author
  name: 罗虬
  desc: 罗虬，台州人，词藻富赡，与隐、邺齐名，世号三罗。累举不第，为鄜州从事，比红儿诗百首。编为一卷。

- !Author
  name: 郑损
  desc: 郑损，僖宗时中书舍人。诗六首。

- !Author
  name: 张祎
  desc: 张祎，字冠章，南阳人，官中书舍人。从僖宗幸蜀，终兵部尚书。诗二首。

- !Author
  name: 卢携
  desc: 卢携，字子升，范阳人。擢进士第，由台省历户部侍郎、翰林学士。乾符中，拜门下侍郎同平章事。黄巢入关，仰药死。诗一首。

- !Author
  name: 李廷璧
  desc: 李廷璧，僖宗朝登进士第。诗一首。

- !Author
  name: 许三畏
  desc: 许三畏，僖宗时进士。诗一首。

- !Author
  name: 卢嗣业
  desc: 卢嗣业，范阳人，纶之孙也。乾符五年，登进士第。广明初，以长安尉直昭文馆，累迁右补阙，后辟都统判官，检校礼部郎中。诗一首。

- !Author
  name: 牛峤
  desc: 牛峤，字松卿，一字延峰，陇西人，自云僧孺之孙。乾符五年，登进士第，历官尚书郎。王建镇蜀，辟判官，及僭位，为给事中。歌诗三卷，今存六首。

- !Author
  name: 郑合
  desc: 郑合，乾符三年登第。终谏议大夫。诗一首。

- !Author
  name: 李搏
  desc: 李搏，登乾符进士第。诗二首。

- !Author
  name: 李克恭
  desc: 李克恭，乾符中举子。诗一首。

- !Author
  name: 程贺
  desc: 程贺，中和二年，登进士第。诗一首。

- !Author
  name: 卢尚卿
  desc: 卢尚卿，中和二年登第。诗一首。

- !Author
  name: 顾在镕
  desc: 顾在镕，苏州人，光启二年进士第。诗三首。

- !Author
  name: 翁洮
  desc: 翁洮，字子平，睦州人。光启三年进士第，官主客员外郎，归隐青山，徵召不起。诗十三首。

- !Author
  name: 李屿
  desc: 李屿，光启三年进士第。诗一首。

- !Author
  name: 郑启
  desc: 郑启，宜春人，谷之兄也。诗三首。

- !Author
  name: 韩仪
  desc: 韩仪，字羽光，京兆万年人，偓之兄也。以翰林学士为御史中丞，朱全忠贬为棣州司马。诗一首。

- !Author
  name: 温宪
  desc: 温宪，庭筠之子，登进士第。光启中，为山南从事。诗四首。

- !Author
  name: 姚岩杰
  desc: 姚岩杰，梁公崇裔孙，以诗酒放游江左。《象溪子》二十卷，今存诗一首。

- !Author
  name: 高蟾
  desc: 高蟾，河朔人。乾符三年，登进士第。乾宁间，为御史中丞。诗一卷。

- !Author
  name: 章碣
  desc: 章碣，孝标之子，登乾符进士第，后流落不知所终。诗一卷。

- !Author
  name: 秦韬玉
  desc: 秦韬玉，字仲明，京兆人。中和二年，得准敕及第。僖宗幸蜀，以工部侍郎为田令孜神策判官。《投知小录》三卷。今编诗一卷。

- !Author
  name: 唐彦谦
  desc: 唐彦谦，字茂业，并州人。咸通时，举进士十馀年不第。乾符末，携家避地汉南。中和中，王重荣镇河中，辟为从事。光启末，贬汉中掾曹。杨守亮镇兴元，署为判官，累官至副使，阆、壁、绛三州刺史。彦谦博学多艺，文词壮丽，至于书画音乐，无不出于辈流，号鹿门先生。集三卷，今编诗二卷。

- !Author
  name: 周朴
  desc: 周朴，字太朴，吴兴人，避地福州，寄食乌石山僧寺。黄巢寇闽，欲降之，朴不从，遂见害。诗一卷。

- !Author
  name: 郑谷
  desc: 郑谷，字守愚，袁州人。光启三年擢第，官右拾遗，历都官郎中。幼即能诗，名盛唐末。有《云台编》三卷，《宜阳集》三卷，《外集》三卷，今编诗四卷。

- !Author
  name: 许彬
  desc: 许彬（一作郴，一作琳），睦州人，举进士不第，与郑谷同时。诗一卷。

- !Author
  name: 崔涂
  desc: 崔涂，字礼山，江南人。光启四年，登进士第。诗一卷。

- !Author
  name: 韩偓
  desc: 韩偓，字致光（一作尧），京兆万年人。龙纪元年，擢进士第，佐河中幕府，召拜左拾遗，累迁谏议大夫，历翰林学士、中书舍人、兵部侍郎。以不附朱全忠，贬濮州司马，再贬荣懿尉，徙邓州司马。天祐二年，复原官，偓不赴召，南依王审知而卒。《翰林集》一卷，《香奁集》三卷，今合编四卷。

- !Author
  name: 吴融
  desc: 吴融，字子华，越州山阴人。龙纪初，及进士第。韦昭度讨蜀，表掌书记，累迁侍御史，去官依荆南成汭。久之，召为左补阙，拜中书舍人。昭宗反正，造次草诏，无不称旨，进户部侍郎。凤翔劫迁，融不克从，去客阌乡，俄召还翰林，迁承旨卒。有《唐英集》三卷，今编诗四卷。

- !Author
  name: 孙偓
  desc: 孙偓，字龙光，武邑人。乾宁中宰相，封乐安公。诗三首。

- !Author
  name: 陆扆
  desc: 陆扆，字祥文，吴郡嘉兴人，家於陕。昭宗朝，拜相。迁洛后，贬濮州司户，死白马驿。集七卷，今存诗一首。

- !Author
  name: 薛昭纬
  desc: 薛昭纬，河东人。乾宁中，为礼部侍郎。天复中，累贬谿州司马。诗二首。

- !Author
  name: 陆翱
  desc: 陆翱，义兴人，登第不受辟而卒，宰相希声之父。诗二首。

- !Author
  name: 狄归昌
  desc: 狄归昌，官侍郎，光化中，历尚书左丞。诗一首。

- !Author
  name: 裴廷裕
  desc: 裴廷裕，字膺馀，昭宗时翰林学士，左散骑常侍，后贬湖南卒。诗二首。

- !Author
  name: 李沇
  desc: 李沇，字东济，江夏人，宰相谿之子也，与谿同为王行瑜所杀。行瑜败，赠礼部员外郎。诗六首。

- !Author
  name: 裴贽
  desc: 裴贽，字敬臣，及进士第，擢累右补阙、御史中丞、刑部尚书。昭宗时，拜中书侍郎，兼本官同中书门下平章事。帝幸凤翔，为大明宫留守。罢，俄进尚书左仆射，以司空致仕，为朱全忠所害。诗一首。

- !Author
  name: 卢汝弼
  desc: 卢汝弼（《才调集》作卢弼），登进士第，以祠部员外郎、知制诰，从昭宗迁洛。后依李克用，克用表为节度副使。诗八首。

- !Author
  name: 陆希声
  desc: 陆希声，吴人，博学善属文，尤工书。初隐义兴，后召为右拾遗，累迁歙州刺史。昭宗闻其名，徵拜给事中，寻除户部侍郎，同中书门下平章事。在位无所轻重，以太子少师罢。卒赠尚书左仆射，谥曰文。有《颐山诗》一卷，今存二十二首。

- !Author
  name: 李昭象
  desc: 李昭象，字化文，父方玄为池州刺史，因家焉。懿宗末年，以文干相国路岩，岩问其年，曰十有七矣。岩年尚少，尤器重之，荐于朝。将召试，会岩贬，遂还秋浦，移居九华，与张乔、顾云辈为方外友。诗八首。

- !Author
  name: 王驾
  desc: 王驾，字大用，河中人。大顺元年登进士第，仕至礼部员外郎，自号守素先生。集六卷，今存诗六首。

- !Author
  name: 王涣
  desc: 王涣，字群吉，大顺二年登第，官考功员外郎。诗十四首。

- !Author
  name: 戴司颜
  desc: 戴司颜，登大顺进士第，官太常博士。诗二首。

- !Author
  name: 吴仁璧
  desc: 吴仁璧，字廷宝，吴人（或云关右人）。大顺二年，登进士第。钱镠据浙，累辟不就，镠怒，沉之江。诗一卷，今存十一首。

- !Author
  name: 汪极
  desc: 汪极，字极甫，歙人，大顺三年进士，诗一首。

- !Author
  name: 张曙1
  desc: 张曙，吏部侍郎聚之子，大顺中登第，官右补阙。诗一首。

- !Author
  name: 林嵩
  desc: 林嵩，字雄飞，大顺中登进士第，官侍御史。诗一卷，今存一首。

- !Author
  name: 杜荀鹤
  desc: 杜荀鹤，字彦之，池州人，有诗名，自号九华山人。大顺二年，第一人擢第，复还旧山。宣州田頵遣至汴通好，朱全忠厚遇之，表授翰林学士、主客员外郎、知制诰。恃势侮易缙绅，众怒，欲杀之而未及。天祐初卒。自序其文为《唐风集》十卷，今编诗三卷。

- !Author
  name: 张道古
  desc: 张道古，一名睍，字子美，临淄人。景福中，擢进士第，官右拾遗，以直谏谪施州司户。后入蜀，王建召为武司郎中，寻复贬死。诗二首。

- !Author
  name: 唐廪
  desc: 唐廪，萍乡人，乾宁元年，登进士第，官秘书正字。诗一首。

- !Author
  name: 王毂
  desc: 王毂，字虚中，宜春人，乾宁五年进士第，官终尚书郎。集三卷。存诗十八首。

- !Author
  name: 孙郃
  desc: 孙郃，字希韩，四明人。乾宁中，登进士第，官校书郎，河南府文学。文集四十卷，小集三卷，今存诗三首。

- !Author
  name: 褚载
  desc: 褚载，字厚之，乾宁二年，登进士第。诗一卷，今存诗十四首。

- !Author
  name: 郑准
  desc: 郑准，字不欺，登乾宁进士第，为荆南成汭推官，后与汭不合，为所害。《渚宫集》一卷，今存诗五首。

- !Author
  name: 陈乘
  desc: 陈乘，仙游人，乾宁初，擢进士第，官秘书郎。诗一首。

- !Author
  name: 韦庄
  desc: 韦庄，字端己，杜陵人，见素之后，疏旷不拘小节。乾宁元年第进士，授校书郎，转补阙。李询为两川宣谕和协使，辟为判官。以中原多故，潜欲依王建，建辟为掌书记，寻召为起居舍人，建表留之，后相建为平章事，集二十卷，今编诗五卷，补遗一卷。

- !Author
  name: 王贞白
  desc: 王贞白，字有道，永丰人，乾宁二年张贻宪榜进士。后七年，始授校书郎，尝与罗隐、方干、贯休同倡和。有《灵溪集》七卷，今编诗一卷。

- !Author
  name: 张蠙
  desc: 张蠙，字象文，清河人，初与许棠、张乔齐名，登乾宁二年进士第，为校书郎、栎阳尉、犀浦令。入蜀，拜膳部员外，终金堂令。诗一卷。

- !Author
  name: 翁承赞
  desc: 翁承赞，字文尧（一作饶），闽人。乾宁二年，登进士第，又擢宏词科，任京兆府参军。天祐元年，以右拾遗受诏册王审知为王。梁开平四年，复为闽王册礼副使，寻擢谏议大夫、福建盐铁副使，就加左散骑常侍、御史大夫。留相闽卒。诗一卷。

- !Author
  name: 黄滔
  desc: 黄滔，字文江，莆田人。昭宗乾宁二年，擢进士第。光化中，除四门博士，寻迁监察御史里行，充威武军节度推官。王审知据有全闽，而终其身为节将者，滔规正有力焉。集十五卷，今编诗三卷。

- !Author
  name: 殷文圭
  desc: 殷文圭（宋时避讳，改殷为汤），池州人。居九华，苦学，所用墨池，底为之穴。唐末，词场请托公行，文圭与游恭独步场屋。乾宁中及第，为裴枢宣谕判官。后事杨行密，终左千牛卫将军。诗一卷。

- !Author
  name: 徐夤
  desc: 徐夤，字昭梦，莆田人。登乾宁进士第，授秘书省正字。依王审知，礼待简略，遂拂衣去，归隐延寿溪。著有《探龙》、《钓矶》二集，编诗四卷。

- !Author
  name: 钱珝
  desc: 钱珝，字瑞文，吏部尚书徽之子。善文词。宰相王溥荐知制诰，进中书舍人，后贬抚州司马。有《舟中录》二十卷，今编诗一卷。

- !Author
  name: 喻坦之
  desc: 喻坦之，与许棠、张乔、郑谷、张蠙等同时，号十哲。诗一卷。

- !Author
  name: 崔道融
  desc: 崔道融，荆州人，以征辟为永嘉令，累官右补阙。避地入闽。《申唐诗》三卷，《东浮集》九卷，今编诗一卷。

- !Author
  name: 卢延让
  desc: 卢延让，字子善，范阳人。光化九年进士第，朗陵雷满辟从事。满败，归王建，授水部员外郎，累迁给事中，终刑部侍郎。诗一卷，今存十首。

- !Author
  name: 裴皞
  desc: 裴皞，字司东，河东人。光化中进士第，历事梁、唐、晋，官至尚书左仆射。诗一首。

- !Author
  name: 王希羽
  desc: 王希羽，池州人。天复元年登进士第，授秘书省正字。后与杨夔、康骈客于田頵。诗一卷，今存一首。

- !Author
  name: 柯崇
  desc: 柯崇，闽人。天复元年进士第，授太子校书。诗二首。

- !Author
  name: 刘象
  desc: 刘象，京兆人。天复元年登第。诗十首。

- !Author
  name: 沈颜
  desc: 沈颜，字可铸，吴郡人。天复初登进士第，授校书郎。入吴，仕至翰林学士、知制诰。《陵阳集》五卷，今存诗二首。

- !Author
  name: 杨凝式
  desc: 杨凝式，字景度，宰相涉之子。昭宗朝登进士第，历事唐、晋、汉、周，官至太子太保。诗三首。

- !Author
  name: 李琪
  desc: 李琪，字台秀，敦煌人。昭宗时举进士，累官殿中侍御史。入梁，为翰林学士。末帝时，拜门下平章事。唐明宗朝，位至太子少傅。集十卷，今存诗二首。

- !Author
  name: 刘崇龟
  desc: 刘崇龟，滑州人。擢进士第。大顺中，终清海军节度、岭南东道观察使。诗一首。

- !Author
  name: 刘崇鲁
  desc: 刘崇鲁，字郊文，崇龟弟也。擢进士第。景福中，官水部郎中、知制诰。坐崔昭纬党，贬崖州司户。诗一首。

- !Author
  name: 孙定
  desc: 孙定，字志元，涪州大戎之族子。景福中应举无成。诗一首。

- !Author
  name: 许昼
  desc: 许昼，睢阳人。天复四年及第。诗二首。

- !Author
  name: 薛准
  desc: 薛准，员外郎。天复中卒。诗一首。

- !Author
  name: 裴谐
  desc: 裴谐，说之昆季也。天祐三年登第，终桂岭摄令。诗一首。

- !Author
  name: 曹松
  desc: 曹松，字梦征，舒州人。学贾岛为诗，久困名场。至天复初，杜德祥主文，放松及王希羽、刘象、柯崇、郑希颜等及第，年皆七十馀，时号五老榜。授秘书省正字。集三卷，今编诗二卷。

- !Author
  name: 苏拯
  desc: 苏拯，光化中人。诗一卷。

- !Author
  name: 路德延
  desc: 路德延，冠氏人。光化初擢第，天祐中授拾遗。河中节度使朱友谦辟掌书记。诗三首。

- !Author
  name: 李旭
  desc: 李旭，天祐元年进士登第。诗一首。

- !Author
  name: 崔庸
  desc: 崔庸，吴郡人。天祐二年登进士第。诗一首。

- !Author
  name: 胡骈
  desc: 胡骈，唐末进士。诗一首。

- !Author
  name: 周祚
  desc: 周祚，唐末进士。诗一首。

- !Author
  name: 卢频
  desc: 卢频，唐末人。诗四首。

- !Author
  name: 刘畋
  desc: 刘畋，唐末人。诗一首。

- !Author
  name: 裴说
  desc: 裴说，天祐三年登进士第，官终礼部员外郎。诗一卷。

- !Author
  name: 李洞
  desc: 李洞，字才江，京兆人，诸王孙也。慕贾岛为诗，铸其像，事之如神。时人但诮其僻涩，而不能贵其奇峭，唯吴融称之。昭宗时不第，游蜀卒。诗三卷。

- !Author
  name: 唐求
  desc: 唐求，居蜀之味江山，至性纯悫。王建帅蜀，召为参谋，不就。放旷疏逸，邦人谓之唐隐居。为诗撚稿为圆，纳之大瓢。后卧病，投瓢于江，曰：“斯文苟不沈没，得者方知吾苦心尔。”至新渠有识者曰：“唐山人瓢也。”接得之，十才二三。今编诗一卷。

- !Author
  name: 于邺
  desc: 于邺，唐末进士。诗一卷。

- !Author
  name: 陆贞洞
  desc: 陆贞洞，吴郡进士。诗一首。

- !Author
  name: 刘谷
  desc: 刘谷，与李郢同时。诗一首。

- !Author
  name: 王祝
  desc: 王祝，字不耀。给事中、常州刺史。诗一首。

- !Author
  name: 王涤
  desc: 王涤，字用霖，琅琊人。景福中擢第，累官中书舍人，后终于闽。诗一首。

- !Author
  name: 韦冰
  desc: 韦冰，唐末邺令。诗一首。

- !Author
  name: 李昌邺
  desc: 李昌邺，唐末人。诗一首。

- !Author
  name: 王硕
  desc: 王硕，唐末人。诗一首。

- !Author
  name: 李缟
  desc: 李缟，唐末人。诗一首。

- !Author
  name: 张绮
  desc: 张绮，唐末人。诗一首。

- !Author
  name: 高衢
  desc: 高衢，唐末人。诗一首。

- !Author
  name: 贾驰
  desc: 贾驰，与曹邺同时。诗二首。

- !Author
  name: 赵光远
  desc: 赵光远，华州刺史骘之子，不第而没。光化中，韦庄奏赠官。诗三首。

- !Author
  name: 郑良士
  desc: 郑良士，字君梦，闽人。昭宗时献诗五百篇，授补阙。《白岩集》十卷，今存三首。

- !Author
  name: 萧项
  desc: 萧项，萧田人，官侍郎。昭宗末年，尝同翁承赞为册礼使使闽。诗一首。

- !Author
  name: 胡令能
  desc: 胡令能，莆田隐者，少为负局锼钉之业。梦人剖其腹，以一卷书内之，遂能吟咏，远近号为胡钉铰。诗四首。

- !Author
  name: 严郾
  desc: 严郾，唐末人。诗二卷，今存二首。

- !Author
  name: 蒋肱
  desc: 蒋肱，唐末尝客荆南成汭幕。诗一首。

- !Author
  name: 张迥1
  desc: 张迥，唐末人。少年苦吟，梦五色云自天而下，取吞之，遂精雅道。诗一首。

- !Author
  name: 张友正
  desc: 张友正，唐末人。少年苦吟，诗一卷，今存二首。

- !Author
  name: 伍唐珪
  desc: 伍唐珪，袁州宜春人。诗三首。

- !Author
  name: 孙棨
  desc: 孙棨，字文威，自号无为。历官御史、翰林学士、中书舍人。诗六首。

- !Author
  name: 颜荛
  desc: 颜荛，登进士第。昭宗时为中书舍人。诗一首。

- !Author
  name: 张为
  desc: 张为，唐末江南诗人。诗一卷，今存三首。

- !Author
  name: 马冉
  desc: 马冉，唐末万州刺史。诗一首。

- !Author
  name: 周镛
  desc: 周镛，唐末诸暨县人。诗一首。

- !Author
  name: 刘赞
  desc: 刘赞，唐末人。诗一首。（按唐末刘赞有三：一魏州人，举进士，为罗绍威判官，仕唐明宗中书舍人；一桂阳人，宰相瞻之子，擢进士，仕梁，充崇政殿学士；一仕闽王曦，为御史中丞。三人皆与罗隐同时，未知孰是）

- !Author
  name: 任翻
  desc: 任翻（一作蕃），唐末人。诗集一卷，今存诗十八首。

- !Author
  name: 荆浩
  desc: 荆浩，字浩然，沁水人。隐太行洪谷，自号洪谷子。工丹青，尤长山水，为唐末之冠。诗一首。

- !Author
  name: 张直
  desc: 张直，濮州人，号逍遥先生。青州主帅范尝聘之。诗二首。

- !Author
  name: 陈光
  desc: 陈光，唐末人。诗一卷，今存一首。

- !Author
  name: 周昙
  desc: 周昙，唐末守国子直讲。《咏史诗》八卷，今编为二卷。

- !Author
  name: 李九龄
  desc: 李九龄，洛阳人，唐末进士。入宋，登乾德二年进士第三人。诗一卷。

- !Author
  name: 胡宿
  desc: 胡宿，唐末人。诗十九首。

- !Author
  name: 杜常
  desc: 杜常，唐末人。诗一首。

- !Author
  name: 滕白
  desc: 滕白，官郎中，历台省。有《工部集》一卷，今存诗二首。

- !Author
  name: 王喦
  desc: 王喦，蜀人，曾避地荆南。有集一卷，今存诗六首。

- !Author
  name: 高力士
  desc: 高力士，明皇时宦官。被宠，封齐国公。后为李辅国所构，配流黔中。诗一首。

- !Author
  name: 王越宾
  desc: 王越宾，明皇时中官。诗一首。

- !Author
  name: 王良会
  desc: 王良会，宪宗时内侍，为四川监军使。诗一首。

- !Author
  name: 南诏骠信
  desc: 骠信，南诏酋也。诗一首。

- !Author
  name: 赵叔达
  desc: 赵叔达，南诏清平官。诗一首。

- !Author
  name: 杨奇鲲
  desc: 杨奇鲲，南诏宰相，有词藻。僖宗幸蜀时，来朝行在。诗一首。

- !Author
  name: 布燮
  desc: 布燮，长和国使人。南诏郑氏篡蒙氏，改国号曰大长和。布燮，官名，其宰相也。诗二首。

- !Author
  name: 朝衡
  desc: 朝衡（一作胡衡），字巨卿，日本人。开元初，日本王圣武遣其臣粟田副仲满来朝，请从诸儒授经。仲满慕华，不肯去，易姓名曰朝衡，历左补阙，久之归国。上元中，擢散骑常侍。诗一首。

- !Author
  name: 长屋
  desc: 长屋，日本相国也。诗一首。

- !Author
  name: 王巨仁
  desc: 王巨仁，新罗国隐士。诗一首。

- !Author
  name: 李赞华
  desc: 李赞华，辽太祖长子，名倍，小字突欲。聪敏好学，尝市书万卷，藏医巫闾绝顶之望海堂。能诗画，兼精技术。奔唐，明宗赐姓名，后为废帝所害。诗一首。

- !Author
  name: 成辅端
  desc: 成辅端，贞元中优人。德宗以其诽谤国政，决杀之。言者以为托诙谐讽谏，不可加罪，帝悔焉。诗一首。

- !Author
  name: 张隐
  desc: 张隐，龙纪初伶人。诗一首。

- !Author
  name: 朱元
  desc: 朱元，即戟门门子。诗一首。

- !Author
  name: 陈璠
  desc: 陈璠，沛中走卒。与徐帅时溥结好，表为宿州太守。后以贪污斩之。诗一首。

- !Author
  name: 捧剑仆
  desc: 捧剑，咸阳郭氏之仆。虽在奴隶，尝以望水眺云为事。遭鞭箠，终不改。后窜去。诗三首。

- !Author
  name: 李密
  desc: 李密，京兆长安人。隋末，以父宽荫为左亲侍。宇文述劝令学，因谢病读书。尝乘一黄牛，被以蒲鞯，挂《汉书》一帙于角上，一手捉靷，一手翻卷。越公杨素见而异之，语其子玄感，倾心结纳。及玄感举兵，迎密为谋主。兵败亡命。集众据洛口，自号魏公，移檄州郡。后为王世充所败，归唐，拜光禄卿，封邢国公。行至桃林，惧诛，将叛，史万宝遣副将盛彦师追斩之。诗一首。

- !Author
  name: 孔德绍
  desc: 孔德绍，会稽人，有清才。事窦建德，初为景城丞，后为内史侍郎，典书檄。建德败，太宗诛之。诗十二首。

- !Author
  name: 郑颋
  desc: 郑颋，荥阳人，为王世充御史大夫。太宗围城时，乞为浮屠，世充恶而杀之。诗一首。

- !Author
  name: 刘斌
  desc: 刘斌，南阳人。有词藻，尝与虞世南、孔德绍、刘孝孙等结文会。事窦建德，为中书舍人。又事刘黑闼。及败，没突厥中。诗四首。

- !Author
  name: 刘辟
  desc: 刘辟，字太初。擢进士第，佐韦皋西川幕，后代为节度使。以叛诛。诗二首。

- !Author
  name: 黄巢
  desc: 黄巢，冤句人。举进士不第，广明作乱，破京都。后灭于泰山狼虎谷。诗三首。

- !Author
  name: 罗绍威
  desc: 罗绍威，字端己，魏州贵乡人，弘信之子。唐末，官魏博节度使，封邺王。入梁，累拜太师兼中书令。集五卷，今存诗二首。

- !Author
  name: 罗衮
  desc: 罗衮，字子制，临邛人。大顺中，历左拾遗、起居郎。仕梁为礼部员外郎。集二卷，今存诗三首。

- !Author
  name: 王镕
  desc: 王镕，成德节度使庭凑之五世孙，中和中袭位。梁受禅，封赵王。后为大将张文礼所灭。诗二首。

- !Author
  name: 邓洵美
  desc: 邓洵美，连州人，或曰郴郡人。晋天福中登第，后还乡。上笺周行逢，署馆驿巡官。已而行逢疑之，贬为易俗场官，使盗杀之。诗一首。

- !Author
  name: 李京
  desc: 李京，梁贞明六年登第。诗一首。

- !Author
  name: 许鼎
  desc: 许鼎，梁贞明六年登第。诗二首。

- !Author
  name: 王易简
  desc: 王易简，梁乾化中及第，累官左拾遗。谢职归，再召为郎，迁谏垣台阁。三十年归华山，十年而终。诗一首。

- !Author
  name: 朱褒
  desc: 朱褒，永嘉人。善属诗文。值寇乱，据州，以同姓结援梁太祖。奏授温州刺史，充静海军使。诗一首。

- !Author
  name: 黄损
  desc: 黄损，字益之，连州人。梁龙德二年登进士第，仕南汉刘龑，累官尚书仆射。有《桂香集》，今存诗四首。

- !Author
  name: 张衮
  desc: 张衮，仕梁。诗六首。

- !Author
  name: 赵光逢
  desc: 赵光逢，京兆奉天人。乾符五年登进士第，释褐凤翔推官，入为监察御史。乾宁三年，从驾幸华州，拜御史中丞，改礼部侍郎。后仕梁，至宰辅，封齐国公。诗八首。

- !Author
  name: 和凝
  desc: 和凝，字成绩，郓州须昌人。举进士。唐天成中，历翰林学士。知贡举，所取皆一时之秀。晋天福五年，拜中书侍郎同平章事。入汉，拜太子太傅，封鲁国公。终于周。凝为文章，以多为富。有集百馀卷，今编诗一卷。

- !Author
  name: 王仁裕
  desc: 王仁裕，字德辇，天水人。初为秦州判官，入蜀，为中书舍人、翰林学士。历唐、晋、汉，终户部尚书，罢为太子少保。周显德初卒。仁裕晓音律，喜为诗。尝集平生所作诗为《西江集》，今编为一卷。

- !Author
  name: 冯道
  desc: 冯道，字可道，景城人。初为刘守光参军，后历唐、晋、汉、周，事四姓十君，并在政府。自号长乐老，卒谥文懿，追封瀛王。诗集十卷，今存五首。

- !Author
  name: 卢文纪
  desc: 卢文纪，字子持。举进士，事梁为集贤殿学士。唐明宗时，为御史中丞，迁工部尚书，贬石州司马。久之，为太常卿。奉使于蜀，过凤翔，废帝时为节度使，见文纪奇之。后入立，拜为中书侍郎同中书门下平章事。周时进司空。诗一首。

- !Author
  name: 崔居俭
  desc: 崔居俭，唐末进士。仕后唐，累官户部尚书。诗一首。

- !Author
  name: 李涛1
  desc: 李涛，字信臣。避地湖南，事马殷。后唐天成中举进士，历事晋、汉，至宰辅。入周封莒国公，后归宋。诗一首。

- !Author
  name: 卢士衡
  desc: 卢士衡，后唐天成二年进士。集一卷，今存诗七首。

- !Author
  name: 熊皦
  desc: 熊皦，后唐清泰二年登进士第，延州刘景岩辟为从事。入晋拜补阙，贬商州上津令。《屠龙集》五卷，今存诗二首。

- !Author
  name: 熊皎
  desc: 熊皎，自称九华山人。《南金集》二卷，今存诗四首。

- !Author
  name: 赵延寿
  desc: 赵延寿，本姓刘，恒山人。仕后唐，尚主，为枢密使。清泰末，官至大丞相，封魏王。诗一首。

- !Author
  name: 高辇
  desc: 高辇，后唐秦王从荣府谘议参军。诗一首。

- !Author
  name: 韩昭裔
  desc: 韩昭裔，后唐清泰时宰相。诗一首。

- !Author
  name: 张仁溥
  desc: 张仁溥，后唐大宁县丞。诗一首。

- !Author
  name: 李瀚1
  desc: 李瀚，后唐天成中擢进士第，仕晋为翰林学士。《丁年集》若干卷，今存诗一首。

- !Author
  name: 杨昭俭
  desc: 杨昭俭，石晋时人，官尚书。诗一首。

- !Author
  name: 刘坦
  desc: 刘坦，进士第一人及第。周恭帝时，李重进镇淮南，辟为掌书记。诗一首。

- !Author
  name: 韦遵
  desc: 韦遵，后周起居郎。诗一首。

- !Author
  name: 宋齐丘
  desc: 宋齐丘，字子嵩，世为庐陵人。父诚，为洪州副使，遂家焉。吴时，累官右仆射、平章事。李昪代吴，以齐丘为丞相、同平章事，寻出为镇南军节度。李璟嗣位，召为中书令。显德末，放归，缢死。集六卷，今存诗三首。

- !Author
  name: 冯延巳
  desc: 冯延巳，一名延嗣，字正中，广陵人。李璟为元帅时，辟掌书记。璟立，拜翰林学士，进中书侍郎同平章事。《阳春集》一卷，今存诗一首。

- !Author
  name: 韩熙载
  desc: 韩熙载，字叔言，北海人。后唐同光中，登进士第。李昪建国，用为秘书郎。璟嗣位，拜虞部员外郎、史馆修撰、知制诰。后主时，终中书侍郎。集五卷，今存诗五首。

- !Author
  name: 李徵古
  desc: 李徵古，袁州宜春人。南唐升元末举进士第，官枢密副使。坐宋齐丘党赐死。诗一首。

- !Author
  name: 潘佑
  desc: 潘佑，幽州人。南唐时累官虞部员外郎、内史舍人。《荥阳集》十卷，今存诗四首。

- !Author
  name: 李昉
  desc: 李昉，南唐时人。诗一首。

- !Author
  name: 马致恭
  desc: 马致恭，南唐时人。诗一首。

- !Author
  name: 张义方
  desc: 张义方，南唐时历官侍御史、勤政殿学士。诗一首。

- !Author
  name: 李建勋
  desc: 李建勋，字致尧，陇西人。少好学，能属文，尤工诗。南唐主李升镇金陵，用为副使。预禅代之策，拜中书侍郎同平章事。升元五年，放还私第。嗣主璟召拜司空，寻以司徒致仕，赐号钟山公。集二十卷，今编诗一卷。

- !Author
  name: 孟宾于
  desc: 孟宾于，字国仪，连州人。天福九年登第，还乡为马氏从事。后归南唐，为涂阳令。坐系，赦归，后主起为水部员外，致仕。初居吉州玉笥山，自号群玉峰叟。有《金鳌集》二卷，今存诗八首。

- !Author
  name: 廖匡图
  desc: 廖匡图，字赞禹，虔州人。湖南马氏辟幕下，为天策府学士，与刘昭禹、李宏皋、徐仲雅、蔡昆、韦鼎、释虚中、齐己俱以文藻知名。诗四首。

- !Author
  name: 廖凝
  desc: 廖凝，字熙绩，图之弟。初归湖南，隐衡岳。后与马希萼同迁金陵，授水部员外郎，出为建昌令，终江州团练副使。善吟讽，与李建勋为诗友，相善。江左学诗者，多造其门。集七卷，今存诗三首。

- !Author
  name: 韦鼎
  desc: 韦鼎，湖南人，与廖匡图俱知名。诗一卷，今存一首。

- !Author
  name: 左偃
  desc: 左偃，南唐人。不仕，居金陵，能诗。有《钟山集》一卷，今存诗十首。

- !Author
  name: 陈贶
  desc: 陈贶，南闽人。隐庐山三十年，元宗聘至，献《景阳台怀古》诗，元宗称善，授以官，固辞，赐粟帛遣还，诗一首。

- !Author
  name: 刘洞
  desc: 刘洞，庐陵人。学诗于陈贶，隐居庐山。后主召见，献诗百篇。有集行世，存诗一首。

- !Author
  name: 江为
  desc: 江为，宋州人，避乱家建阳。游庐山，师陈贶为诗。集一卷，今存诗八首。

- !Author
  name: 高越
  desc: 高越，字仲远，幽州人。仕吴，授秘书郎，累迁中书舍人，终勤政殿学士、户部侍郎。诗一首。

- !Author
  name: 张泌
  desc: 张泌（一作佖），字子澄，淮南人。仕南唐为句容县尉，累官至内史舍人。诗一卷。

- !Author
  name: 孙鲂
  desc: 孙鲂，字伯鱼，南昌人。从郑谷为诗，颇得郑体。事吴为宗正郎，与沈彬、李建勋友善。集三卷，今存诗七首。

- !Author
  name: 沈彬
  desc: 沈彬，字子文，高安人。唐末应进士，不第。浪迹湖湘，尝与僧虚中、齐己为诗友。事吴为秘书郎，以吏部郎中致仕。年八十馀。李璟以旧恩召见，赐粟帛，官其子。诗十九首。

- !Author
  name: 伍乔
  desc: 伍乔，庐江人。南唐时举进士第一，仕至考功员外郎。诗一卷。

- !Author
  name: 陈陶
  desc: 陈陶，字嵩伯，岭南（一云鄱阳，一云剑浦）人。大中时，游学长安。南唐升元中，隐洪州西山，后不知所终。诗十卷，今编为二卷。

- !Author
  name: 李中
  desc: 李中，字有中，陇西人。仕南唐为淦阳宰。《碧云集》三卷，今编诗四卷。

- !Author
  name: 徐铉
  desc: 徐铉，字鼎臣，广陵人。十岁能属文，与韩熙载齐名，江东谓之韩徐。仕吴为秘书郎。仕南唐，历中书舍人、翰林学士、吏部尚书。归宋，为散骑常侍，坐贬卒。铉文思敏速，凡所撰述，往往执笔立就。精小学，篆隶尤工。集三十卷，今编诗六卷。

- !Author
  name: 徐锴
  desc: 徐锴，字楚金，广陵人，铉之弟。南唐时为屯田郎中、知制诰、集贤殿学士。集十五卷，今存诗五首。

- !Author
  name: 包颖
  desc: 包颖，南唐时人。诗一首。

- !Author
  name: 钟谟
  desc: 钟谟，字仲益。其先会稽人，徙闽之崇安，已而侨居金陵。李璟时为翰林学士，进礼部侍郎，判尚书省。诗三首。

- !Author
  name: 查文徽
  desc: 查文徽，字光慎，歙州休宁人。李璟时，元宗以取闽功，拜抚州观察使、建州留后。诗一首。

- !Author
  name: 马彧
  desc: 马彧（一作郁），少负文艺。李匡威领镇卢龙，署幕职。匡威灭，复事刘仁恭。诗一首。

- !Author
  name: 韩定辞
  desc: 韩定辞，深州人。为镇州观察判官、检校尚书祠部郎中，兼侍御史。诗一首。

- !Author
  name: 何昌龄
  desc: 何昌龄，南唐时庐陵宰。诗一首。

- !Author
  name: 李羽
  desc: 李羽，庐州人。登南唐进士第。诗一首。

- !Author
  name: 梁藻
  desc: 梁藻，字仲华，长汀人，南唐总殿前步军晖之子。性乐萧散，应袭父任，不就。《处士集》若干卷，今存诗一首。

- !Author
  name: 陈沆
  desc: 陈沆，南唐时庐阜处士。诗一首。

- !Author
  name: 李询
  desc: 李询，南唐时人。诗一首。

- !Author
  name: 韩垂
  desc: 韩垂，南唐时人。诗一首。

- !Author
  name: 朱存
  desc: 朱存，金陵人。诗一首。

- !Author
  name: 陈彦
  desc: 陈彦，司门郎中。诗一首。

- !Author
  name: 许坚1
  desc: 许坚，有异术，尝往来庐阜茅山间。李璟时，以异人召，不至，后不知所终。诗五首。

- !Author
  name: 王感化
  desc: 王感化，建州人，后入金陵教坊。少聪敏，未尝执卷，而多识。善为词，滑稽无穷。元宗嗣位，宴乐击鞠不辍，尝乘醉命感化奏水调词，感化唯歌“南朝天子爱风流”一句。如是者数四，元宗悟，覆杯叹曰：“使孙陈二主得此一句，不当有衔璧之辱也。”由是有宠。诗二首。

- !Author
  name: 李家明
  desc: 李家明，庐州西昌人。元宗时，为乐部头，谈谐敏给，善为讽辞。诗四首。

- !Author
  name: 汤悦
  desc: 汤悦，陈州西华人。本姓殷，文圭之子。仕南唐，官学士，历枢密使、右仆射。元宗时，淮上用兵，书檄教诰皆出其手。诗五首。

- !Author
  name: 萧彧
  desc: 萧彧，字文彧。官少卿。诗二首。

- !Author
  name: 孙岘
  desc: 孙岘，字文山，南康人。官郎中。诗一首。

- !Author
  name: 谢仲宣
  desc: 谢仲宣，尝为齐王景达宫寮。诗一首。

- !Author
  name: 钟蒨
  desc: 钟蒨，字德林。东都尹、勤政殿学士，国亡死节。诗一首。

- !Author
  name: 乔舜
  desc: 乔舜，字亚元，高邮人。初为秘书省正字，保大中，历中书舍人，终刑部侍郎。诗一首。

- !Author
  name: 王沂
  desc: 王沂，南唐时人。诗一首。

- !Author
  name: 陈元裕
  desc: 陈元裕，南唐时人。诗一首。

- !Author
  name: 孟贯
  desc: 孟贯，字一之，建安人。初客江南，后仕周。诗一卷。

- !Author
  name: 成彦雄
  desc: 成彦雄，字文幹。南唐进士。《梅岭集》五卷，今编诗一卷。

- !Author
  name: 周庠
  desc: 周庠，唐龙州司仓。后事王建，累官御史中丞、中书侍郎同平章事。王衍嗣位，进司徒。诗一首。

- !Author
  name: 张格
  desc: 张格，字义师，河间人。仕蜀，为翰林学士，拜中书侍郎同平章事，累加右仆射、太傅。诗一首。

- !Author
  name: 王锴
  desc: 王锴，字鳣祥。仕蜀，为翰林学士，迁御史中丞，历中书侍郎同平章事。诗一首。

- !Author
  name: 牛希济
  desc: 牛希济，陇西人。仕蜀，为起居郎，累官翰林学士、御史中丞。后入唐，为雍州节度副使。诗一首。

- !Author
  name: 冯涓
  desc: 冯涓，字信之，东阳人，或曰信都人。举进士，登大中四年宏词科，为京兆府参军，寻隐商山。昭宗起为祠部郎中，擢眉州刺史。田陈拒命，不令之任，涓于成都墨池灌园自给。王建据蜀，以为翰林学士，终御史大夫。集十三卷，今存诗二首。

- !Author
  name: 李浩弼
  desc: 李浩弼，蜀翰林学士。诗一首。

- !Author
  name: 杨玢
  desc: 杨玢，字靖夫，虞卿之曾孙也。蜀王建时，累官礼部尚书。衍嗣位，谪荣经尉。乾德中，复为太常少卿。后归唐，授工部尚书。诗三首。

- !Author
  name: 韩昭
  desc: 韩昭，字德华，长安人。为蜀后主王衍狎客，累官礼部尚书、文思殿大学士。唐兵入蜀，王宗弼杀之。诗二首。

- !Author
  name: 杨鼎夫
  desc: 杨鼎夫，成都人。举进士，为蜀安思谦幕吏，判榷盐院事。诗一首。

- !Author
  name: 蒋贻恭
  desc: 蒋贻恭，江淮人。唐末入蜀，孟氏时官大井县令。诗二首。

- !Author
  name: 李珣
  desc: 李珣，字德润，梓州人。有《琼瑶集》。今存诗三首。

- !Author
  name: 顾夐
  desc: 顾夐，蜀王建时，给事内庭，擢茂州刺史。后复事孟知祥，官至太尉。诗一首。

- !Author
  name: 张令问
  desc: 张令问，唐兴人。隐居不仕，号天国山人。诗一首。

- !Author
  name: 徐光溥
  desc: 徐光溥（一作浦），蜀人。事孟知祥，为观察判官。知祥称尊号，进翰林学士。后主昶时，拜中书侍郎同平章事。诗二首。

- !Author
  name: 欧阳炯
  desc: 欧阳炯，益州华阳人。少事王衍，为中书舍人。孟昶时，拜翰林学士，历门下侍郎、平章事。后从昶归宋。诗六首。

- !Author
  name: 刘义度
  desc: 刘义度，后蜀工部侍郎。诗一首。

- !Author
  name: 刘义叟
  desc: 刘义叟，后蜀翰林学士。诗一首。

- !Author
  name: 詹敦仁
  desc: 詹敦仁，字君泽，固始人。初隐仙游，后为清溪令。诗六首。

- !Author
  name: 詹琲
  desc: 詹琲，敦仁子，劝陈洪进纳土，归隐凤山。诗三首。

- !Author
  name: 幸夤逊
  desc: 幸夤逊，夔州云安监人（一云成都人）。仕后蜀，为翰林学士、工部侍郎。随昶入宋。诗一首。

- !Author
  name: 丁元和
  desc: 丁元和，后蜀时人。诗一首。

- !Author
  name: 张立
  desc: 张立，新津人。李昊尝荐之孟昶，不赴，自号阜江渔翁。诗二首。

- !Author
  name: 刘昭禹
  desc: 刘昭禹，字休明，桂阳人（一云婺州人）。在湖南，累为县令，后署天策府学士，终岩州刺史。集一卷，今存诗九首。

- !Author
  name: 李宏皋
  desc: 李宏皋，善夷之子。仕湖南为天策学士，官至刑部侍郎。集二卷，今存诗二首。

- !Author
  name: 何仲举
  desc: 何仲举，营道人。后唐天成中登进士第，仕楚，署天策府学士，全、衡二州刺史。诗一首。

- !Author
  name: 徐仲雅
  desc: 徐仲雅，其先秦中人，徙居长沙。事马氏，为观察判官、天册府学士。所业百馀卷行世，今存诗六首。

- !Author
  name: 伍彬
  desc: 伍彬，邳阳人。初仕楚，后入宋。诗一首。

- !Author
  name: 杨徽之
  desc: 杨徽之，楚马殷时人。诗一首。

- !Author
  name: 王元
  desc: 王元，字文元，桂林人。隐居不仕。诗五首。

- !Author
  name: 廖融
  desc: 廖融，字元素。隐居衡山。诗七首。

- !Author
  name: 王正己
  desc: 王正己，楚逸人。与任鹄、凌蟾、廖融、王元友善。诗一首。

- !Author
  name: 翁宏
  desc: 翁宏，字大举，桂州人。诗三首。

- !Author
  name: 张观
  desc: 张观，楚马殷时人。诗一首。

- !Author
  name: 孙光宪
  desc: 孙光宪，字孟文，陵州人。为荆南高从诲书记，历检校秘书，兼御史大夫。有集五十馀卷，今存诗八首。

- !Author
  name: 刘章
  desc: 刘章，字克明，江左人。事湖南马氏。诗一首。

- !Author
  name: 路洵美
  desc: 路洵美，永州祁阳人，唐相岩之孙。避地湘潭，事马氏，署连州从事。诗一首。

- !Author
  name: 梁震
  desc: 梁震，邛州依政人。登进士第。梁开平初，归蜀，道过江陵，高季兴留之，与司空薰、王保义同为宾客。震独不受辟署，自号荆台隐士。集一卷，今存诗一首。

- !Author
  name: 杨夔
  desc: 杨夔，唐末为田頵客。集五卷，今存诗十二首。

- !Author
  name: 杜建徽
  desc: 杜建徽，字延光，新登人。随钱镠征伐，累立战功，官至丞相、中书令，封郧国公。诗一首。

- !Author
  name: 沈韬文
  desc: 沈韬文，湖州人。事钱镠为元帅府典谒，累官左卫上将军，改湖州刺史。诗一首。

- !Author
  name: 王继勋
  desc: 王继勋，审知诸孙。连重遇之乱，泉州军将留从效拥立为刺史，后执送南唐。诗一首。

- !Author
  name: 刘乙
  desc: 刘乙，字子真，泉州人。仕闽为凤阁舍人，弃官隐安溪凤髻山。集一卷，今存诗一首。

- !Author
  name: 夏鸿
  desc: 夏鸿，闽王氏客也。诗一首。

- !Author
  name: 刘山甫
  desc: 刘山甫，彭城人。为王审知判官。诗一首。

- !Author
  name: 张昭
  desc: 张昭，南汉时人。诗一首。

- !Author
  name: 颜仁郁
  desc: 颜仁郁，字文杰，泉州人。仕王审知为归德场长。诗二首。

- !Author
  name: 王延彬
  desc: 王延彬，闽王审知弟审邽之子，官节度使。时中原人士杨承休、郑璘、韩偓、归传懿、杨赞图、郑戬等皆避乱入闽，依审邽，审邽振赋以财，遣延彬作招贤馆礼焉。诗二首。

- !Author
  name: 谭用之
  desc: 谭用之，字藏用，五代末人。善为诗，而官不达。诗一卷。

- !Author
  name: 王周
  desc: 王周，登进士第。曾官巴蜀。诗一卷（胡震亨云：唐、宋《艺文志》并无其人，惟《文献通考》载入唐人集目中。今考《峡船诗序》引陆鲁望《茶具》诗，其人盖在鲁望之后。而诗题纪年有戊寅、己卯两岁，近则梁之贞明，远则宋之太平兴国也。自注地名，又有汉阳军、兴国军，为宋郡号，殆五代人而入宋者）。

- !Author
  name: 刘兼
  desc: 刘兼，长安人。官荣州刺史。诗一卷（胡震亨云：云间朱氏得宋刻《唐百家诗》，兼集中有《长春节》诗，为宋太祖诞节，其人盖五代人而入宋者）。

- !Author
  name: 孙元晏
  desc: 孙元晏，不知何许人。曾著咏史诗七十五首，今编为一卷。

- !Author
  name: 严识玄
  desc: 严识玄，魏州刺史，后为兵部郎中。诗一首。

- !Author
  name: 何象
  desc: 何象，遂宁令。诗一首。

- !Author
  name: 张震
  desc: 张震，河间人。江西采访使。诗一首。

- !Author
  name: 丘光庭
  desc: 丘光庭，吴兴人。国子博士。集三卷，今存诗七首。

- !Author
  name: 武翊黄
  desc: 武翊黄，府选为解头，及第为状头，宏词为敕头，时号武氏三头。诗一首。

- !Author
  name: 李祜
  desc: 李祜，江南录事参军，纂之子。诗一首。

- !Author
  name: 韩屿
  desc: 韩屿，祠部郎中。诗一首。

- !Author
  name: 李茂复
  desc: 李茂复，泗州刺史。诗二首。

- !Author
  name: 李曜
  desc: 李曜，官尚书，尝为歙州刺史。诗一首。

- !Author
  name: 吴圆
  desc: 吴圆，歙州刺史。诗一首。

- !Author
  name: 陆弘休
  desc: 陆弘休，桂府从事。诗一首。

- !Author
  name: 安锜
  desc: 安锜，普州从事。诗一首。

- !Author
  name: 油蔚
  desc: 油蔚，淮南幕职，奉使塞北。诗一首。

- !Author
  name: 胡玢
  desc: 胡玢，隐庐山，苦心五言。李腾廉问江西，弓旌不至，人惜之。诗三首。

- !Author
  name: 卢注
  desc: 卢注，家荆南。举进士，二十上不第。诗二首。

- !Author
  name: 胡幽贞
  desc: 胡幽贞，四明人，自号无生居士。诗二首。

- !Author
  name: 狄焕
  desc: 狄焕，字子炎，梁公仁杰之后，隐于南岳。诗三首。

- !Author
  name: 韩溉
  desc: 韩溉，江南人。诗一卷，今存七首。

- !Author
  name: 金昌绪
  desc: 金昌绪，馀杭人。诗一首。

- !Author
  name: 曾麻几
  desc: 曾麻几，吉州人。诗一首。

- !Author
  name: 宋雍
  desc: 宋雍（一作邕），诗二首。

- !Author
  name: 张安石
  desc: 有《涪江集》一卷，今存诗二首。

- !Author
  name: 欧阳宾
  desc: 一作欧阳膑。诗一首。

- !Author
  name: 刘元叔
  desc: 一作刘元淑。诗一首。

- !Author
  name: 沈祖仙
  desc: 一作沈祖山。诗一首。

- !Author
  name: 易思
  desc: 一作易偲。诗四首。

- !Author
  name: 李士元
  desc: 或云尝为僧，返初。诗二首。

- !Author
  name: 冯道之
  desc: 一作冯用之，诗一首。

- !Author
  name: 豆卢回
  desc: 一作豆卢田。诗一首。

- !Author
  name: 贾宗
  desc: 一作贾琮。诗一首。

- !Author
  name: 陶拱
  desc: 一作陶洪。诗一首。

- !Author
  name: 王季友2
  desc: 诗一首。（与开、宝间王季友同名）。

- !Author
  name: 苑gT
  desc: 一作范gT。诗一首。

- !Author
  name: 赵铎
  desc: 一作赵驿。诗一首。

- !Author
  name: 叶元良
  desc: 一作叶元亮。诗一首。

- !Author
  name: 李景俭
  desc: 字宽中，贞元中登进士第，官终少府少监。

- !Author
  name: 李日知
  desc: 荥阳人，历相中宗、睿宗。

- !Author
  name: 赵仁奖
  desc: 河南人，景龙中为御史。睿宗朝，左授上蔡丞。

- !Author
  name: 韦青
  desc: 官将军。

- !Author
  name: 尉迟匡
  desc: 幽并人，开元进士。

- !Author
  name: 申堂构
  desc: 丹徒人，尝为武进尉。

- !Author
  name: 周愿
  desc: 竟陵刺史。

- !Author
  name: 第五琦
  desc: 字禹珪，长安人。肃宗朝为盐铁铸钱使，拜相。坐事长流，终太子宾客。

- !Author
  name: 颜允南
  desc: 历官司封郎中、国子司业。

- !Author
  name: 季广琛
  desc: 瓜州刺史，历肃、代朝，终散骑常侍。

- !Author
  name: 陈蜕
  desc: 肃、代间人。

- !Author
  name: 卫准
  desc: 一作卫单。大历五年进士。

- !Author
  name: 杜鸿渐
  desc: 字之巽，濮阳人。累官朔方官支副使。以迎立肃宗，封卫国公。代宗朝拜相。

- !Author
  name: 李挚
  desc: 贞元十二年宏词科登第。

- !Author
  name: 韦绶
  desc: 德宗朝翰林学士。

- !Author
  name: 冯戡
  desc: 东川人。

- !Author
  name: 韩泰
  desc: 字安平，昌黎人。户部郎中。以附王叔文，贬虔州司马，后终郴州刺史。

- !Author
  name: 卢并
  desc: 文宗朝资州守。

- !Author
  name: 缪岛云
  desc: 岛云少从浮图，武宗朝准敕反初服。

- !Author
  name: 刘敬之
  desc: 云安人。

- !Author
  name: 李涛2
  desc: 长沙人。温飞卿任太学博士，主秋试，涛与卫丹、张郃等诗赋，皆榜于都堂。

- !Author
  name: 高元裕
  desc: 字景圭，渤海人。开成中翰林学士，终吏部尚书。

- !Author
  name: 韦澳
  desc: 韦澳，字子斐。大中初，以考功郎、知制诰，充翰林学士承旨，终户部侍郎。

- !Author
  name: 王龟
  desc: 字大年。官会稽太守。

- !Author
  name: 李郁
  desc: 泉州人。

- !Author
  name: 詹雄
  desc: 字伯镇，福州人，不第终。

- !Author
  name: 任涛
  desc: 豫章筠州人，咸通中十哲之一也。不第终。

- !Author
  name: 剧燕
  desc: 蒲坂人，为诗雅正，亦十哲之一也。后客王重荣，被杀。

- !Author
  name: 王璘
  desc: 璘词学富赡，崔詹事廉问表荐于朝。先试之使廨，璘请十书吏，皆给笔札，璘口授，十吏笔不停缀，日未亭午，已七千余言。时路岩方当钧轴，遣一介召之。璘曰：“请俟见帝”。岩大怒，亟命奏废万言科，璘杖策而归。

- !Author
  name: 李蔚
  desc: 咸通中宰相，后出为节镇。

- !Author
  name: 王枳
  desc: 常州刺史。

- !Author
  name: 郑賨
  desc: 字贡华，乾符进士。

- !Author
  name: 张茔
  desc: 速江人。大顺初登第，官至礼部尚书。

- !Author
  name: 吴霭
  desc: 字廷俊，连州人。光化三年进士，为朱忠幕僚。

- !Author
  name: 陈咏
  desc: 眉州青神人。善奕棋，昭宗时登第。

- !Author
  name: 蒋密
  desc: 零陵儒士。

- !Author
  name: 符蒙
  desc: 字適之，后唐同光三年进士，官侍郎。

- !Author
  name: 李景遂
  desc: 字退身，元宗母弟。初封燕王，改封晋王。

- !Author
  name: 李弘茂
  desc: 字子松，元宗第二子。早卒，追赠庆王。

- !Author
  name: 李平
  desc: 关右人，本姓名曰杨讷。归南唐，官尚书郎、卫尉卿。

- !Author
  name: 胡元龟
  desc: 庐陵人，官临川令。

- !Author
  name: 蒋钧
  desc: 字不器，营道人。

- !Author
  name: 史虚白
  desc: 字畏名，山东人。与韩熙载同投南唐，署郡从事，不受，隐庐山。

- !Author
  name: 夏宝松
  desc: 庐陵人。

- !Author
  name: 赵庆
  desc: 水曹郎。

- !Author
  name: 潘天锡
  desc: 南唐时为省郎。

- !Author
  name: 朱勰
  desc: 南唐时尝为县令。

- !Author
  name: 黄可
  desc: 字不可，南唐时人。

- !Author
  name: 高元矩
  desc: 宣城人。

- !Author
  name: 陈贶
  desc: 南唐处士。

- !Author
  name: 赵休
  desc: 幸夤逊同时人。

- !Author
  name: 庸仁杰
  desc: 泉州人。初为僧，陈德诚劝之反初服，官终汾阳令。

- !Author
  name: 邵拙
  desc: 字拙之，宣城人。

- !Author
  name: 毛炳
  desc: 南唐时丰城人。

- !Author
  name: 陈德诚
  desc: 建州人，百胜军节度使。

- !Author
  name: 陈甫
  desc: 字惟岳，吉州人。

- !Author
  name: 徐融
  desc: 南唐人。

- !Author
  name: 高若拙
  desc: 荆南高从诲幕客。

- !Author
  name: 皮光业
  desc: 字文通，日休之子。吴越署为推官，后拜相。

- !Author
  name: 屠瑰智
  desc: 海盐人。越州指挥，赠节使、上柱国。

- !Author
  name: 元德昭
  desc: 字名远，杭州人，吴越相。

- !Author
  name: 林无隐
  desc: 闽人，寓明州。吴越相鼎，即其子也。

- !Author
  name: 杨义方
  desc: 眉山人，王建时举进士。

- !Author
  name: 王廷珪
  desc: 孟蜀兵部尚书。

- !Author
  name: 欧阳彬1
  desc: 字齐美，衡山人。孟昶时为嘉州刺史，后至夔州节度。

- !Author
  name: 李尧夫
  desc: 蜀梓潼山人。

- !Author
  name: 石文德
  desc: 连州人。仕长沙，历水部员外郎、融州刺史。

- !Author
  name: 戴偃
  desc: 金陵人，避地湘中。值希范大兴土木，自称玄黄子，献《渔父》诗百篇以讽。希范怒，迁之湖上。

- !Author
  name: 张迥2
  desc: 湖南诗人。

- !Author
  name: 钟元章
  desc: 南汉员外郎。

- !Author
  name: 杨凫
  desc: 字舄之，闽人。

- !Author
  name: 王俊
  desc: 考功郎中。

- !Author
  name: 薛沆
  desc: 庐州刺史。

- !Author
  name: 张顗
  desc: 官左司郎中。

- !Author
  name: 张林
  desc: 擢进士第，官至御史。

- !Author
  name: 陈峤
  desc: 字景山，闽人。暮年登第，还乡不仕。

- !Author
  name: 李范
  desc: 关中人。

- !Author
  name: 卞震
  desc: 蜀人。

- !Author
  name: 林楚才
  desc: 贺州富川人。

- !Author
  name: 孟不疑
  desc: 有诗名，溺于游览，不复应举。

- !Author
  name: 贺公
  desc: 石晋兵部。

- !Author
  name: 米都知
  desc: 伶人也，善骚雅，梁补阙尝赠以诗。

- !Author
  name: 范氏子
  desc: （《纪事》云：吴人摅子，七岁能诗。方干见其《赠隐者》句曰：“此子他日必成名。”又吟《夏日》句，干云“必不享寿”，果十岁卒。摅即撰《云溪友议》者）。

- !Author
  name: 临川小吏
  desc: （李建勋镇临川，赏牡丹。有小吏捧砚，举止有士人风。公曰：“学诗乎？”对曰：“粗亲笔砚。”因令口占一篇，公奇之，勉令就学，因成诗名）

- !Author
  name: 段义宗
  desc: 外夷。

- !Author
  name: 德宗宫人
  desc: 德宗宫人，奉恩院王才人养女凤儿也。诗一首。

- !Author
  name: 宣宗宫人
  desc: 宣宗宫人，姓韩氏。诗一首。

- !Author
  name: 李舜弦
  desc: 李舜弦，梓州人，珣之妹。蜀王衍纳为昭仪。诗三首。

- !Author
  name: 李玉箫
  desc: 李玉箫，蜀王衍宫人。诗一首。

- !Author
  name: 金真德
  desc: 金真德，新罗王金真平女也。平卒，无子，嗣立为王。诗一首。

- !Author
  name: 花蕊夫人
  desc: 花蕊夫人徐氏，青城人。幼能文，尤长于宫词。得幸蜀主孟昶，赐号花蕊夫人。诗一卷。

- !Author
  name: 杨容华
  desc: 杨容华，华阴人，炯之侄女。诗一首。

- !Author
  name: 魏氏
  desc: 魏氏，求己之妹。诗一首。

- !Author
  name: 乔氏
  desc: 乔氏，冯翊人，左司郎中知之之妹。诗一首。

- !Author
  name: 七岁女子
  desc: 女子，南海人。诗一首。

- !Author
  name: 林氏
  desc: 林氏，济南人，隰城丞薛元暧妻也。元暧早卒，林博涉五经，有母仪令德。训其子彦辅、彦国、彦伟、彦云及侄据、摠、播，并登进士第，衣冠荣之。诗一首。

- !Author
  name: 赵氏1
  desc: 赵氏，寇坦母也。诗三首。

- !Author
  name: 郭绍兰
  desc: 郭绍兰，长安人，巨商任宗妻也。诗一首。

- !Author
  name: 王韫秀
  desc: 王韫秀，河西节度使忠嗣女，宰相元载妻也。诗三首。

- !Author
  name: 张夫人
  desc: 张夫人，楚州山阳人，户部侍郎吉中孚妻也。诗五首。

- !Author
  name: 王氏
  desc: 王氏，太原人，永福潘令之妻。诗一首。

- !Author
  name: 裴淑
  desc: 裴淑，字柔之，元稹继室。诗一首。

- !Author
  name: 赵氏2
  desc: 赵氏，洹水人，杜羔妻也。诗四首。

- !Author
  name: 张氏
  desc: 张氏，袁州人，评事彭伉妻。诗二首。

- !Author
  name: 薛馧
  desc: 薛（一作蒋）馧，字馥，彦辅孙女也。诗三首。

- !Author
  name: 杨德麟
  desc: 杨德麟，司农少卿敬之之小女也。诗一首。

- !Author
  name: 崔氏
  desc: 崔氏，校书郎卢某妻。诗一首。

- !Author
  name: 陈玉兰
  desc: 陈玉兰，吴人王驾妻也。诗一首。

- !Author
  name: 薛媛
  desc: 薛媛，濠梁人，南楚材妻也。诗一首。

- !Author
  name: 孙氏
  desc: 孙氏乐昌（一作安）人，进士孟昌期妻也。善诗，每代夫作。一日忽曰：“才思非妇人事。”遂焚其集。诗三首。

- !Author
  name: 张立本女
  desc: 草场官张立本女，少未读书，忽自吟诗，立本随口录之。诗一首。

- !Author
  name: 侯氏
  desc: 侯氏，边将张揆（一作暌）妻也。诗一首。

- !Author
  name: 慎氏
  desc: 慎氏，毗陵儒家女也。适蕲春严灌夫，无子被出。慎以诗诀，灌夫感而留之。诗一首。

- !Author
  name: 薛瑶
  desc: 薛瑶，东明国人，左武卫将军承冲之女，嫁郭元振为妾。诗一首。

- !Author
  name: 王霞卿
  desc: 王霞卿，蓝田人，会稽宰韩嵩之妾。嵩死，霞卿流落会稽。尝题诗唐安寺，进士郑殷彝和诗求谒，霞卿答诗拒之。诗二首。

- !Author
  name: 窦梁宾
  desc: 窦梁宾，夷门人，卢东表侍儿也。诗二首。

- !Author
  name: 任氏
  desc: 任氏，蜀尚书侯继图妻。诗一首。

- !Author
  name: 黄崇嘏
  desc: 黄崇嘏，临邛人。因事下狱，贡诗蜀相周庠。庠荐摄司户参军，政事明敏。庠爱其才，欲妻以女。嘏作诗辞婚，庠得诗大惊，问之，乃黄使君女也。诗二首。

- !Author
  name: 蒋氏
  desc: 蒋氏，吴越时湖州司法参军陆蒙妻也。性耽酒，善属文。诗一首。

- !Author
  name: 周仲美
  desc: 周仲美，成都人，适李氏。诗一首。

- !Author
  name: 张文姬
  desc: 张文姬，鲍参军妻也。诗四首。

- !Author
  name: 程长文
  desc: 程长文，鄱阳人。诗三首。

- !Author
  name: 柳氏
  desc: 柳氏，李生姬也，天宝中，韩翃馆于李。柳曰：“韩夫子岂长贫贱者！”李即以赠翃。翃为淄青侯希逸所辟，柳留都下。遭乱，寄决灵寺为尼。为番将沙吒利所劫，虞候许俊以计取之，复归于翃。诗一首。

- !Author
  name: 程洛宾
  desc: 程洛宾，长水人，京兆参军李华侍儿。安史乱后，失所在。华后为江州牧，登庾楼，见其在舟中鼓胡琴。问之，乃岳阳王氏舟也，赍币赎归。诗一首。

- !Author
  name: 红绡妓
  desc: 红绡，大历中勋臣家妓也。勋臣疾，崔生往省，勋臣令妓送出院。妓指镜隐语，家奴磨勒曰：“此可致也。”夜负生，逾重垣入其院。见妓独坐吟诗，遂负生与妓俱出，守御无有觉者。诗一首。

- !Author
  name: 晁采
  desc: 晁采，小字试莺。大历时人。少与邻生文茂约为伉俪，及长，茂时寄诗通情，采以莲子达意，坠一于盆。逾旬，开花并蒂。茂以报采，乘间欢合。母得其情，叹曰：“才子佳人，自应有此。”遂以采归茂。诗二十二首。

- !Author
  name: 崔莺莺
  desc: 崔莺莺，贞元中随母郑氏寓居蒲东佛寺。有张生者，与之赋诗赠答，情好甚昵。诗三首。

- !Author
  name: 步非烟
  desc: 步非烟，河南功曹武公业妾也。邻生赵象以诗诱之，非烟答以诗，象因逾垣相从。事露，笞死。诗四首。

- !Author
  name: 崔紫云
  desc: 崔紫云，尚书李愿妓也。愿在东都，时会朝士。杜牧以御史分司，轻骑径往。引满三爵，问曰：“闻有紫云者孰是？”愿指示之，牧曰：“名不虚传，宜以见惠。”复引满高吟，旁若无人。愿遂以赠。紫云临行，献诗而别。诗一首。

- !Author
  name: 姚月华
  desc: 姚月华，尝梦月坠妆台，觉而大悟，聪慧过人。少失母，随父寓扬子江，见邻舟书生杨达诗，命侍儿乞其稿。达立缀艳诗致情，自后屡相酬和。会其父有江右之行，踪迹遂绝。诗六首。

- !Author
  name: 孟氏
  desc: 孟氏，本寿春妓，归维扬万贞为妻。诗二首。

- !Author
  name: 赵氏3
  desc: 赵氏，南海人。房千里初第，游岭徼，举子韦滂自南海携赵来，拟为房妾。房倦于游，未得遽与赵偕。及后遣人访之，赵已从韦矣。诗一首。

- !Author
  name: 李节度姬
  desc: 李节度有宠姬，元夕，以红绡帕裹诗掷于路，约得之者来年此夕会于相蓝后门。宦子张生得之，如期而往，姬与生偕逃于吴。诗三首。

- !Author
  name: 崔素娥
  desc: 崔素娥，韦洵美妾。邺都罗绍威辟洵美为从事，素娥随行。绍威闻其姝丽，逼献之，素娥为诗以别。其夜，洵美独宿长吁，有同行者，问知其事，欻然而去。至三更，以皮囊贮素娥至，洵美遂挟以他遁。诗一首。

- !Author
  name: 鲍家四弦
  desc: 四弦，鲍生妾也。鲍多蓄声伎，外弟韦生，好乘骏马，遇于历阳。鲍置酒，酒酣，密遣四弦歌以送酒，韦牵紫叱拨酬之。诗二首。

- !Author
  name: 严续姬
  desc: 南唐仆射严续请韩熙载撰父神道碑，奉一歌妓润笔。文成，但叙谱系品秩。续乞改窜，熙载还其所赠，姬因题诗泥金双带而去。诗一首。

- !Author
  name: 崔萱
  desc: 字伯容。诗三首。

- !Author
  name: 崔公远
  desc: 一作崔公达。诗一首。

- !Author
  name: 刘媛
  desc: 一作刘瑗。诗三首。

- !Author
  name: 张瑛
  desc: 一作英。诗二首。

- !Author
  name: 京兆女子
  desc: 唐末人，不详姓氏。诗一首。

- !Author
  name: 光威裒
  desc: 姊妹三人，失其姓。

- !Author
  name: 越溪杨女
  desc: 杨女，越溪人，为诗不过两句。有谢生求婚，其父出女句，令续之。女览而叹曰：“天生吾夫也。”后七年，忽题二句示谢，谢讶其不祥。女曰：“君且续之。”谢应声就，女即以首枕其膝而逝。

- !Author
  name: 关盼盼
  desc: 关盼盼，徐州妓也，张建封纳之。张殁，独居彭城故燕子楼，历十馀年。白居易赠诗讽其死，盼盼得诗，泣曰：“妾非不能死，恐我公有从死之妾，玷清范耳。”乃和白诗，旬日不食而卒。诗四首。

- !Author
  name: 刘采春
  desc: 刘采春，越州妓也。诗六首。

- !Author
  name: 太原妓
  desc: 欧阳詹游太原，悦一妓，约至都相迎。别后，妓思之，疾甚，乃刃髻作诗寄詹，绝笔而逝。诗一首。

- !Author
  name: 舞柘枝女
  desc: 舞柘枝女，韦应物爱姬所生也。流落潭州，委身乐部。李翱见而怜之，于宾僚中选士嫁焉。诗一首。

- !Author
  name: 常浩
  desc: 常浩，妓也。诗二首。

- !Author
  name: 襄阳妓
  desc: 贾中郎与武补阙登岘山，遇一妓同饮，自称襄阳人。诗一首。

- !Author
  name: 王福娘
  desc: 王福娘，字宜之，解梁人。北里前曲妓也。诗三首。

- !Author
  name: 杨莱儿
  desc: 杨莱儿，字蓬仙。利口敏妙。进士赵光远一见溺之，后为豪家所得。诗二首。

- !Author
  name: 楚儿
  desc: 楚儿，字润娘。诗一首。

- !Author
  name: 王苏苏
  desc: 王苏苏，南曲中妓，诗一首。

- !Author
  name: 颜令宾
  desc: 颜令宾，南曲妓也。诗一首。

- !Author
  name: 张窈窕
  desc: 张窈窕，寓居于蜀，当时诗人雅相推重。诗六首。

- !Author
  name: 平康妓
  desc: 裴思谦及第后，作红笺名纸十数幅，诣平康里宿焉。诘旦，一妓赋赠诗一首。

- !Author
  name: 史凤
  desc: 史凤，宣城妓也，诗七首。

- !Author
  name: 盛小丛
  desc: 盛小丛，越妓。李讷为浙东廉使，夜登城楼，闻歌声激切。召至，乃小丛也。时崔侍御元范在府幕，赴阙。李饯之，命小丛歌饯，在座各赋诗赠之。小丛有诗一首。

- !Author
  name: 赵鸾鸾
  desc: 赵鸾鸾。平康名妓也。诗五首。

- !Author
  name: 莲花妓
  desc: 莲花妓，豫章人也。陈陶隐南昌西山，镇帅严宇尝遣之侍陶。陶不顾，因求去，献诗一首。

- !Author
  name: 徐月英
  desc: 徐月英，江淮间妓也。有集行世，今存诗二首。

- !Author
  name: 韩襄客
  desc: 汉南妓。

- !Author
  name: 薛涛
  desc: 薛涛，字洪度。本长安良家女，随父宦，流落蜀中，遂入乐籍。辨慧工诗，有林下风致。韦皋镇蜀，召令侍酒赋诗，称为女校书。出入幕府，历事十一镇，皆以诗受知，暮年屏居浣花溪。著女冠服。好制松花小笺，时号薛涛笺。有《洪度集》一卷，今编诗一卷。

- !Author
  name: 鱼玄机
  desc: 鱼玄机，字幼微（一字蕙兰），长安里家女。喜读书，有才思。补阙李亿纳为妾。爱衰，遂从冠帔于咸宜观。后以笞杀女童绿翘事，为京兆温璋所戮。今编诗一卷。

- !Author
  name: 李冶
  desc: 李冶（一作裕），字季兰，女冠也，吴兴人。存诗十六首。

- !Author
  name: 元淳
  desc: 元淳，女道士，洛中人。存诗二首。

- !Author
  name: 海印
  desc: 海印，蜀慈光寺尼，唐末人，才思清峻。存诗一首。

- !Author
  name: 寒山
  desc: 寒山子，不知何许人。居天台唐兴县寒岩，时往还国清寺。以桦皮为冠，布裘弊履。或长廊唱咏，或村墅歌啸，人莫识之。闾丘胤宦丹丘，临行，遇丰干师，言从天台来。闾丘问彼地有何贤堪师，师曰：“寒山文殊，拾得普贤。在国清寺库院厨中著火。”闾丘到官三日，亲往寺中。见二人，便礼拜。二人大笑曰：“丰干饶舌，饶舌。阿弥不识，礼我何为？”即走出寺，归寒岩。寒山子入穴而去，其穴自合。尝于竹木石壁书诗，并村墅屋壁所写文句三百馀首。今编诗一卷。

- !Author
  name: 拾得
  desc: 拾得，贞观中，与丰干、寒山相次垂迹于国清寺。初丰干禅师游松径，徐步赤城道上，见一子，年可十岁。遂引至寺，付库院。经三纪，令知食堂，每贮食滓于竹筒。寒山子来，负之而去。一夕，僧众同梦山王云：“拾得打我。”旦见山王，果有杖痕。众大骇，及闾丘太守礼拜后，同寒山子出寺，沈迹无所。后寺僧于南峰采薪，见一僧入岩，挑锁子骨，云取拾得舍利，方知在此岩入灭，因号为拾得岩。今编诗一卷。

- !Author
  name: 丰干
  desc: 丰干禅师，居天台山国清寺。昼则舂米供僧，夜则扃房吟咏。一日骑虎松径来，入国清巡廊唱道，众皆惊怖。尝于京辇为闾丘太守救疾，闾丘之任台州，便至国清问丰干禅院所在，云在经藏后，无人住得。每有一虎，时来此吼。闾丘至师院，开房惟见虎迹。今存房中壁上诗二首。

- !Author
  name: 慧宣
  desc: 慧宣，常州法师，与道恭同召。诗三首。

- !Author
  name: 法宣
  desc: 法宣，常州弘业寺沙门，隋末人。入唐，常敕召至东都。诗二首。

- !Author
  name: 慧偘
  desc: 慧偘晋陵曲阿人，姓汤，住蒋州大归善寺。诗二首。

- !Author
  name: 慧净
  desc: 慧净，俗姓房氏，真定人。开皇、大业中，即擅道誉。贞观初，主纪国寺，房玄龄结为法友。高宗在东宫，复请为普光寺主。诗四首。

- !Author
  name: 海顺
  desc: 海顺，姓任氏，蒲坂人。隋代出家仁寿寺，武德初元示化。诗三首。

- !Author
  name: 道恭
  desc: 道恭，苏州法师。贞观中尝以高行召至京师。诗一首。

- !Author
  name: 辨才
  desc: 辨才，唐初人，姓袁氏。居越州永钦寺，智永弟子。诗一首。

- !Author
  name: 僧凤
  desc: 僧凤，姓萧氏。少工文翰，师粲大师为僧。贞观中，召主普集、定水二寺。诗一首。

- !Author
  name: 利涉
  desc: 利涉，西域婆罗门也，从玄奘三藏入中国。诗一首。

- !Author
  name: 道会
  desc: 道会，姓史氏，犍为武阳人，住益州严远寺。贞观中入京，被诬系狱，放归卒。诗一首。

- !Author
  name: 中寤
  desc: 中寤，蜀州僧。诗一首。

- !Author
  name: 义净
  desc: 义净（一作净义），字文明，范阳人，俗姓张氏。咸亨初，往西域，遍历三十馀国，经二十五年，求得梵本四百部，归译之。诗六首。

- !Author
  name: 宝月
  desc: 宝月，开元时与无畏法师译经十馀部。诗一首。

- !Author
  name: 景云
  desc: 景云，善草书，与岑参同时。诗三首。

- !Author
  name: 理莹
  desc: 理莹，与寇坦同时。诗一首。

- !Author
  name: 金地藏
  desc: 金地藏，新罗国王子。至德初，航海居九华山。诗一首。

- !Author
  name: 怀素
  desc: 怀素，京兆人，姓范（一作钱）。从玄奘法师出家。上元三年，诏住西太原寺，寻归西京。以草书名。诗二首。

- !Author
  name: 灵一
  desc: 灵一，姓吴氏，广陵人，居馀杭宜丰寺。禅诵之暇，辄赋诗歌，与朱放、张继、皇甫曾诸人为尘外友。诗一卷。

- !Author
  name: 灵澈
  desc: 灵澈，字源澄，姓汤氏，会稽人，云门寺律僧也。少从严维学为诗，后至吴兴，与僧皎然游。贞元中，皎然荐之包佶，又荐之李纾，名振辇下。缁流嫉之，造飞语激中贵人，贬徙汀州，会赦归乡。诗一卷，今存十六首。

- !Author
  name: 大易
  desc: 大易，公安沙门。诗二首。

- !Author
  name: 法照
  desc: 法照，大历、贞元间僧。诗三首。

- !Author
  name: 释泚
  desc: 释泚，大历时人。诗二首。

- !Author
  name: 庞蕴
  desc: 庞蕴，字道玄，衡州衡阳县人。贞元初，谒石头迁有省。迁问曰：“子以缁耶，素耶？”蕴曰：“愿从所慕。”遂不剃染，世号庞居士。诗七首。

- !Author
  name: 护国
  desc: 护国，江南人。工词翰，有声大历间。诗十二首。

- !Author
  name: 法振
  desc: 法振（一作震、贞），大历、贞元间以诗名。诗十六首。

- !Author
  name: 清江
  desc: 清江，会稽人，善篇章。大历、贞元间，与清昼齐名，称为会稽二清。诗一卷。

- !Author
  name: 无可
  desc: 无可，范阳人，姓贾氏，岛从弟。居天仙寺，诗名亦与岛齐。集一卷，今编为二卷。

- !Author
  name: 皎然
  desc: 皎然，名昼，姓谢氏，长城人，灵运十世孙也。居杼山。文章俊丽，颜真卿、韦应物并重之，与之酬倡。贞元中，敕写其文集，入于秘阁。诗七卷。

- !Author
  name: 广宣
  desc: 广宣，姓廖氏，蜀中人。与刘禹锡最善，元和、长庆两朝，并为内供奉，赐居安国寺红楼院，有《红楼集》。今存诗十七首，编为一卷。

- !Author
  name: 含曦
  desc: 含曦，元和、太和间长寿寺僧。诗一首。

- !Author
  name: 善生
  desc: 善生，贞元时僧。诗四首。

- !Author
  name: 韬光
  desc: 韬光，蜀人，卓锡灵隐之巢沟坞。白居易守郡时，题其堂曰法安。诗一首。

- !Author
  name: 知玄
  desc: 知玄，字后觉，姓陈氏，眉州人。僖宗时，赐号悟达国师。歌诗二十馀卷，今存诗三首。

- !Author
  name: 元孚
  desc: 元孚，宣城开元寺僧，与许浑同时，或曰楚中僧。诗二首。

- !Author
  name: 栖白
  desc: 栖白，越中僧。前与姚合交，后与李洞、曹松相赠答。宣宗朝，尝居荐福寺，内供奉，赐紫。诗一卷，今存十六首。

- !Author
  name: 应物
  desc: 应物，大中时江南诗僧也。尝与罗邺唱酬，作《九华山记》。诗二首。

- !Author
  name: 智亮
  desc: 智亮，大中中闽开元寺僧。尝袒膊行乞，号袒膊和尚。诗二首。

- !Author
  name: 良乂
  desc: 良乂，大中时僧。诗一首。

- !Author
  name: 常达
  desc: 常达，字文举，俗姓顾，发迹河阳大福山。大中中，居吴郡破山寺。诗八首。

- !Author
  name: 僧鸾
  desc: 僧鸾，少有逸才，不事拘检。谒薛能尚书，以其颠率，令之出家。后入京，为文章供奉，赐紫。或云即鲜于凤。诗二首。

- !Author
  name: 神颖
  desc: 神颖，咸通中僧。诗二首。

- !Author
  name: 澹交
  desc: 澹交，苏州昭隐寺僧，乾符中人也。诗三首。

- !Author
  name: 文秀
  desc: 文秀，江南僧，居长安。以文章应制，与郑谷善。诗一首。

- !Author
  name: 怀楚
  desc: 怀楚，唐末僧，住安州白兆竺乾院。诗二首。

- !Author
  name: 耽章
  desc: 耽章，俗姓黄，莆田人。出家于福州灵石，嗣法洞宗，慕曹溪六祖，乃名其山曰曹，世以曹山称之。后住仰山。诗一首。

- !Author
  name: 子兰
  desc: 子兰，昭宗朝文章供奉。诗一卷。

- !Author
  name: 可止
  desc: 可止，姓马氏，范阳房山人。长近体律诗，乾宁中，赐紫。后唐明宗令住持洛京长寿寺，署号文智大师。有《三山集》，今存诗九首。

- !Author
  name: 云表
  desc: 云表，唐末于豫章讲法华慈恩大疏，法席称盛。诗一首。

- !Author
  name: 归仁
  desc: 归仁，唐末江南僧，住京洛灵泉。诗六首。

- !Author
  name: 卿云
  desc: 卿云，唐末岭南僧。诗四首。

- !Author
  name: 隐峦
  desc: 隐峦，唐末匡庐僧。诗五首。

- !Author
  name: 泠然
  desc: 泠然，唐末僧。诗一首。

- !Author
  name: 大愚
  desc: 大愚，邺都青莲寺沙门。诗一首。

- !Author
  name: 怀濬
  desc: 怀濬，秭归郡僧。诗二首。

- !Author
  name: 恒超
  desc: 恒超，姓冯氏，范阳人，居棣州开元寺。终于后汉之乾祐。诗一首。

- !Author
  name: 净显
  desc: 净显，五代时洛阳首座沙门。诗一首。

- !Author
  name: 修雅
  desc: 修雅，唐法师。诗一首。

- !Author
  name: 元寂
  desc: 元寂，俗姓高，居升元寺。保大中，授左街僧录，内供奉，赐紫。坐饮酒狂歌落职，后醉死于石子冈。诗一首。

- !Author
  name: 若虚
  desc: 若虚，南唐僧。隐庐山石室，李主累征不就。诗三首。

- !Author
  name: 文益
  desc: 文益，馀杭人，姓鲁。住金陵清凉寺，世称法眼宗。诗一首。

- !Author
  name: 无则
  desc: 无则，五代时人，为法眼文益禅师弟子。诗三首。

- !Author
  name: 谦光
  desc: 谦光，金陵人。素有才辨，江南国主礼之。诗一首。

- !Author
  name: 贯休
  desc: 贯休，字德隐，俗姓姜氏，兰溪人。七岁出家，日读经书千字，过目不忘。既精奥义，诗亦奇险，兼工书画。初为吴越钱镠所重，后谒成汭荆南。汭欲授书法，休曰：“须登坛乃授。”汭怒，递放之黔。天复中，入益州，王建礼遇之，署号禅月大师，或呼为得得来和尚。终于蜀，年八十一。初有《西岳集》，吴融为序，极称之，后弟子昙域更名《宝月集》。其全集三十卷，已亡。胡震亨谓宋睦州刻本多载他人诗，不足信。其说亦不知何据。胡存诗仅三卷，今编十二卷。

- !Author
  name: 齐己
  desc: 齐己，名得生，姓胡氏，潭之益阳人。出家大沩山同庆寺，复栖衡岳东林。后欲入蜀，经江陵，高从诲留为僧正，居之龙兴寺，自号衡岳沙门。《白莲集》十卷，外编一卷。今编诗十卷。

- !Author
  name: 尚颜
  desc: 尚颜，字茂圣，俗姓薛，尚书能之宗人也。出家荆门，工五言诗。集五卷，今存诗三十四首。

- !Author
  name: 虚中
  desc: 虚中，宜春人。客于马氏，住湘西粟城寺，与齐己、尚颜、栖蟾为诗友。《碧云集》一卷，今存诗十四首。

- !Author
  name: 栖蟾
  desc: 栖蟾，居屏风岩。诗十二首。

- !Author
  name: 可朋
  desc: 可朋，丹棱人。好酒，自号醉髡。《玉垒集》十卷，今存诗四首。

- !Author
  name: 昙域
  desc: 昙域，贯休弟子也。诗集若干卷，今存三首。

- !Author
  name: 栖一
  desc: 栖一，武昌人，与贯休同时。诗二首。

- !Author
  name: 处默
  desc: 处默，初与贯休同薙染，后入庐山，与修睦、栖隐游。诗一卷，今存八首。

- !Author
  name: 修睦
  desc: 修睦，光化中，为洪州僧正，与贯休、处默、栖隐为诗友。诗二十首。

- !Author
  name: 无作
  desc: 无作，字不用，姓司马氏。吴越四明山僧，善草隶诗歌，不谒王侯，自号逍遥子。诗一首。

- !Author
  name: 清尚
  desc: 清尚，与齐己同时。诗一首。

- !Author
  name: 乾康
  desc: 乾康，零陵人。诗二首。

- !Author
  name: 昙翼
  desc: 诗一首。

- !Author
  name: 隐求
  desc: 一作隐丘。诗一首。

- !Author
  name: 慈恩寺沙门
  desc: 高宗时人。

- !Author
  name: 神迥
  desc: 临晋人，姓田。贞观间，流化岷峨，为道俗宗仰。

- !Author
  name: 可隆
  desc: 字了空，俗姓慕容，住福州东禅院，五代时人。

- !Author
  name: 尔鸟
  desc: 唐末蜀沙门。

- !Author
  name: 元础
  desc: 上都僧。

- !Author
  name: 悟清
  desc: 唐僧。

- !Author
  name: 契盈
  desc: 闽中人，住杭州龙华禅寺。

- !Author
  name: 庭实
  desc: 江南僧。

- !Author
  name: 知业
  desc: 吴越时湖州圣保寺僧，有诗名。

- !Author
  name: 司马承祯
  desc: 司马承祯，字子微，河内人。好学，工篆隶。居天台紫霄峰，则天、睿宗、明皇累召见，问道术。后居王屋山卒，赠真一先生。诗一首。

- !Author
  name: 张氲
  desc: 张氲，一名蕴，字藏真，晋州人。神情秀逸翛闲，学道不娶。尝寓李峤家十馀年，栖息洪崖古坛，自号洪崖子。天后及明皇朝屡召不赴。诗三首。

- !Author
  name: 司马退之
  desc: 司马退之，开元中道士。诗一首。

- !Author
  name: 裴翛然
  desc: 裴翛然，楚州刺史思训之子。开元中为道士，好诗酒，善丹青。诗一首。

- !Author
  name: 轩辕弥明
  desc: 轩辕弥明，元和中衡山道士。诗一首。

- !Author
  name: 陈寡言
  desc: 陈寡言，字太初，暨阳人。从田良逸学道，元和中，住桐柏山。诗三首。

- !Author
  name: 李升
  desc: 李升，字云举，江夏人。学炼气养形之术，与元、白善。年百馀岁卒。诗一首。

- !Author
  name: 范尧佐
  desc: 范尧佐，长庆、元和中道士。诗一首。

- !Author
  name: 徐灵府
  desc: 徐灵府，自号默希子，钱塘人。居天台虎头岩上，以修炼自乐。武宗诏征之，力辞免。尝撰《天台山记》、《三洞要略》、《玄鉴》等书。诗三首。

- !Author
  name: 吴子来
  desc: 吴子来，大中末道士。诗二首。

- !Author
  name: 吴筠
  desc: 吴筠，字贞节，华州华阴人。少通经，善属文。举进士不第，去入嵩山为道士。明皇闻其名，遣使征至，待诏翰林。天宝中，坚求还山。寻入会稽，隐剡中。大历中年卒，弟子私谥为宗玄先生。集十卷，今编诗一卷。

- !Author
  name: 杜光庭
  desc: 杜光庭，字圣宾，括苍人。喜读书，工辞章翰墨。应百篇举，不中，入天台山为道士。僖宗召见，赐以紫服，充麟德殿文章应制。后隐青城山白云溪，自称东瀛子，蜀主王建赐号广成先生。有《广成集》一百卷，《壶中集》三卷，今存诗一卷。

- !Author
  name: 郑遨
  desc: 郑遨，字云叟，滑州白马人。昭宗时，举进士，不第，入少室山为道士。徙居华阴，种田自给，与道士李道殷、罗隐之友善，世目为三高士。唐明宗以左拾遗、晋高祖以谏议大夫召，皆不起。赐号逍遥先生，天福中卒。诗十七首。

- !Author
  name: 虞有贤
  desc: 虞有贤，唐末道士。诗一首。

- !Author
  name: 程紫霄
  desc: 程紫霄，唐末道士，后唐同光初，尝敕令入内殿讲论。诗一首。

- !Author
  name: 舒道纪
  desc: 舒道纪，婺州人。为赤松山黄冠师，自号华阴子，与贯休友善。诗二首。

- !Author
  name: 彭晓
  desc: 彭晓，字秀川，号真一子，永康人。昌利化飞鹤山道士也。孟蜀授朝散郎，守尚书祠部员外。诗二首。

- !Author
  name: 鱼又玄
  desc: 鱼又玄，道士。诗一首。

- !Author
  name: 吕岩
  desc: 吕岩，字洞宾，一名岩客。礼部侍郎渭之孙，河中府永乐（一云蒲坂）县人。咸通中举进士，不第，游长安酒肆，遇钟离权得道，不知所往。诗四卷。

- !Author
  name: 孙思邈
  desc: 孙思邈，京兆华原人。隐太白山，通百家、阴阳、推步、医药。隋文帝以国子博士召，不就。太宗召诣京师，欲官之，亦不受。高宗上元初还山。

- !Author
  name: 叶法善
  desc: 叶法善，字道元，一字太素，家于松阳。遍历名山，得道术。高宗征之，驻景龙观。明皇朝，试法多灵验。开元八年，年一百七岁，化去，留三诗于座侧。

- !Author
  name: 张果
  desc: 张果，两当人。先隐中条山，后于鸑鷟山登真洞往来。天后召之，不起。明皇以礼致之，肩舆入宫，擢银青光禄大夫，赐号通玄先生。未几，还山。

- !Author
  name: 许宣平
  desc: 许宣平，新安歙人。景云中，隐城阳山南坞，结庵以居。时或负薪卖，担挂一花瓠及曲竹杖，每醉，拄之以归。尝于同华间题诗传舍，李白东游，览之，曰：“此仙诗也。”及新安，累访之不得。后咸通七年，郡人许明奴家有妪入山采樵，见一人坐石上，食桃甚大，自称明奴之祖，即宣平也。与一桃食妪，妪后却食轻健，入山不归。

- !Author
  name: 成真人
  desc: 成真人者，不知其名，亦不知所自。开元末，有中使自岭外回，谒金天庙神。奠祝毕，戏问巫曰：“大王在否？”对曰：“不在。”中使讶其所答，诘之，曰：“关外迎成真人耳。”中使遽使人于关候之。有一道士，弊衣负囊而来。问之，姓成。因延于传舍，以驿骑载归。馆于私第，密以其事奏之。明皇大异，召入内殿，诏问道术及所修之事，皆拱默不对。复恳乞归山，许之，挈囊而去。所司扫洒其居，见壁上题句，刮洗愈明。以事上闻，上默然良久。其后禄山起燕，明皇幸蜀，皆如其谶。

- !Author
  name: 朱子真
  desc: 朱子真，明皇时人。居南山下，别墅甚盛。出游，尝以绣衣女子数人自随。长安少年赵颍造之求饮，令侍女及木凤歌舞侑酒，子真自歌。仍取一丸丹赐颍。銮舆幸蜀，忽失子真家。颍服丹，得二百馀岁。

- !Author
  name: 申欢
  desc: 申欢，不知何许人。开元中，前进士张佐尝遇之鄠杜逆旅。乘青驴，背鹿革囊。自言扶风人，生宇文周时。又云：有占梦者，言欢前生为梓潼薛君胄。好服食，多寻异书，日诵黄老一百纸。八月十五日，长啸独饮，忽觉两耳有车声，因颓然思寝。头才至席，遂有小车，朱轮青盖，驾赤犊，出耳中，各长二三寸。有二童子，绿帻青帔，亦长二三寸，谓君胄曰：“吾自兜玄国来。”君胄大骇曰：“君适出吾耳，何谓兜玄国来？”二童子曰：“兜玄国在吾耳中，君耳安能处我！”因倾耳示之，乃别有天地。俄从二童子谒蒙玄真伯，授为主箓大夫。即有黄帔三四人，引至一曹署。其中文簿，多所不识。每月亦无请受，但意有所念，左右必先知，当便供给。因暇登楼远望，忽有归思，赋诗一首。二童子见诗，怒曰：“以君质性冲寂，引至吾国。鄙俗馀态，果乃未去！”遂逐之，复自童子耳中出。占梦者，前生即耳中童子也。言讫，吐朱绢尺馀。令吞之，遂复童子形而灭。

- !Author
  name: 李遐周
  desc: 李遐周，有道术。开元中，召入禁中。后求出，住玄都观。天宝末，安禄山跋扈，遐周一旦隐去，但于其所居壁上题诗，言禄山、歌舒翰及幸蜀之事，时人莫晓。后方验。诗一首。

- !Author
  name: 赵惠宗
  desc: 赵惠宗，硖州人，通晓法箓。天宝末，忽积薪自焚，坐火中，诵度人经。火既烬，其下草犹绿。得遗简，有诗二首。

- !Author
  name: 栾清
  desc: 栾清，字浑之。贞元时，与徐戡俱好道术。游江南，舟遇二客，问其姓名，客笑持二莲叶遗之，上各有诗。一叶题曰摅浩然，一叶题曰泛虚舟。有顷，遗浑之酒一卮，甚馨香。饮讫别去，失所在。浑之大醉，吐出数斗物。戡视之，皆五脏，烂黑在地。浑之欢然起，抚掌而歌，遂仙去。戡亦不知所之。

- !Author
  name: 韩湘
  desc: 韩湘，字清夫，愈之犹子也。落魄不羁，愈强之婚宦，不听，学道仙去。

- !Author
  name: 侯道华
  desc: 侯道华，蒲人，大中时仙去。

- !Author
  name: 裴航
  desc: 裴航，长庆中进士。

- !Author
  name: 钟离权
  desc: 钟离权，咸阳人。遇老人授仙诀，又遇华阳真人上仙王玄甫传道。入崆峒山，自号云房先生，后仙去。

- !Author
  name: 马湘
  desc: 马湘，字自然，杭州盐官人。貌丑，齄鼻、秃鬓、大口。饮酒石馀，醉卧即以拳入口。游行处多题诗句。大中十年，归乡，忽死。明年，又于梓桐县白日上升。有司奏闻，敕浙西发冢视之，乃一竹杖而已。

- !Author
  name: 张辞
  desc: 张辞，咸通初，进士下第，游淮海间。有道术，尝养气绝粒。好酒耽棋，后于江南上升。

- !Author
  name: 陆禹臣
  desc: 陆禹臣，字服休，河东人。避黄巢乱，入南岳。得仙术，隐宜州北山。后尸解，为紫府仙伯。尝寓吴生家，与语尘外理。

- !Author
  name: 李真
  desc: 李真，唐末仙人。

- !Author
  name: 殷七七
  desc: 殷七七，名天祥，又名道筌。尝自称七七，不知何所人。游行天下，不测其年寿。面光白，若四十许人。每日醉歌道上。周宝镇浙西，师敬之。尝试其术，于九月令开鹤林寺杜鹃花，有验。

- !Author
  name: 吴涵虚
  desc: 吴涵虚，字含灵，江西人。出家为道士，居南岳，俗呼为吴猱。好睡，经旬不饮食。常言曰：“人若要闲，即须懒。好勤，即不闲也。”清泰年羽化。宋乾祐中，有人于嵩山见之。

- !Author
  name: 李梦符
  desc: 李梦符，开平初人。在洪州日，与布衣饮酒狂吟。尝以钓竿悬一鱼，向市肆唱《渔父引》，卖其词。好事者争买之，得钱便入酒家。或抱冰入水，及出，身上气如蒸。后不知所在（一云梦符游南昌时，钟传据其地。有桂州刺史李琼，遣人谓传曰：“梦符吾弟，请遣归。”钟令求于市邸，人曰：“夜来不归，不知所之”）。

- !Author
  name: 沈廷瑞
  desc: 沈廷瑞，高安人，吏部侍郎彬之子。有道术，嗜酒。寒暑一单褐，数十年不易。常跣行，日数百里，林栖露宿，多在玉笥、浮云二山，老而不衰。化后，人犹常见之。

- !Author
  name: 谭峭
  desc: 谭峭，字景升，国子司业洙之子。博涉经史，属文清丽。洙训以进士业，而峭酷好黄老书。辞父远游，师嵩山道士，得辟谷养气之术。后入青城山仙去。

- !Author
  name: 伊用昌
  desc: 伊用昌，不知何许人。与其妻乞食，多在江右庐陵、宜春诸郡。出语轻忽，常为人殴击，呼之为伊风子。爱作《望江南》词，与妻唱和，词皆有旨。妻有殊色。豪富子弟以言笑戏调，不可犯。夫妻至南城县，丐死牛肉，食之死。后人有见之者，夫妻皆蹑虚而行。发视所埋处，惟有烂牛肉，无别物。

- !Author
  name: 
  desc: 

- !Author
  name: 许碏
  desc: 许碏，高阳人。累举不第，学道于王屋。周游名山洞府，到处于石崖峭壁人不及处题云：许碏自峨嵋山寻偃月子到此。笔踪神异，竟莫详偃月子也。游庐江，醉吟一诗，人皆笑为风狂。后插花作舞，上酒楼醉歌，升仙去。

- !Author
  name: 张白
  desc: 张白，衡州人。少应举不第。入道。常挑一铁葫芦，得钱便饮酒，自称白云子。忽一日死，葬武陵城西。经半载，有鼎州官扬州勾当公事，遇于酒肆，同酌数日。众闻之，开验其棺，一空。有武陵春色诗三百首，今存其一。

- !Author
  name: 段穀
  desc: 段穀，累举进士不第，忽如狂，市中讴吟其诗。后死，及葬发视，但空棺耳。

- !Author
  name: 赵自然
  desc: 赵自然，池州凤凰山道士。梦阴真君与柏叶，一枝九叠。食之，因不食，神气异常。

- !Author
  name: 李浩
  desc: 李浩，字太素，不知何许人。隐青城山牡丹坪，与仙人尔朱先生游，作《大丹诗》百首行世。或传举家仙去。

- !Author
  name: 徐钓者
  desc: 徐钓者，不知其名，自言东海蓬莱乡人。常棹舟泛于鄂渚，上及三湘，下经五湖。每将鱼市酒，人逐之，不可近。乃水仙也。

- !Author
  name: 蓝采和
  desc: 蓝采和，不知何时人。常衣破蓝衫，六銙黑木腰带。一脚著靴，一脚跣行。夏则衫内加絮，冬则卧于雪中，气出如蒸。每行歌城市乞索，持大拍板踏歌，似狂非狂。歌词极多，率皆仙意。以钱与之，或散失，亦不顾。见贫人，即与之，及与酒家。后踏歌于濠梁间酒楼，乘醉轻举，云中掷靴、衫、腰带、拍板，冉冉而去。

- !Author
  name: 陈复休
  desc: 陈复休，号七子。贞元中，来举褒城。多变化之术，尝狂醉市中。褒帅怒而系于狱，不食而死。寻即臭烂，而复见于家。中和间，大驾还京，复休亦至阙下。田晋公问京国几年安宁，曰二十。果自问后二十日，再幸陈仓。后寄诗晋公，未详其意。及驾至梁洋，邠帅朱玫立襄王监国，寒梅两枝验矣。

- !Author
  name: 张云容
  desc: 张云容，杨贵妃侍儿也。申天师与绛雪丹服之，教其死后为大棺通穴，百年后，遇生人交精气，再生，可为地仙。后死，如法葬兰昌宫。至元和末，有平陆尉金陵薛昭，以义气逸县囚，谪赴海东。至三乡，夜遁去，匿兰昌宫古殿傍。见三美女至，一则云容，其二则萧凤台、刘兰翘，向为九仙媛所毒杀，同藏云容穴侧者。云容向昭备说生前事及申天师语，昭叹异。二女送酒合卺，各为歌献酬，欢洽数夕。云容倏自言：“吾体已苏。”昭为启榇，遂活，同归金陵。

- !Author
  name: 崔少玄
  desc: 崔少玄，汾州刺史崔恭小女。生而端丽，归卢陲，随宦闽中。过建溪武夷山，云中见紫霄元君、扶桑夫人。问陲曰：“玉华君来乎”？陲怪问之，云：“吾昔为玉皇左侍书，曰玉华君。为有欲想，谪居人世，为君妻。”后罢府，家洛阳，自言太上复召为玉皇左侍书，留诗一首遗陲而蜕。

- !Author
  name: 戚逍遥
  desc: 戚逍遥，冀州南宫人。幼好道，父以女诫授逍遥，逍遥曰：“此常人之事耳。”遂取老子仙经诵之。年二十馀，适同邑蒯浔。不为尘俗事，惟独居一室，绝食静想，作歌云云。人悉以为妖。一夜，闻室内有人语声。又三日，忽闻屋裂声如雷，仰视天半，逍遥与仙众俱在云中，历历闻分别语。观望无不惊叹。

- !Author
  name: 卓英英
  desc: 卓英英，成都女郎（万首绝句采入宫闺，以与眉娘、玄士倡和，故载于此）。

- !Author
  name: 眉娘
  desc: 眉娘，南海人，卢姓。生而眉长，称眉娘。神针善绣，顺宗召入宫中，号神姑。宪宗度为女道士，称逍遥大师，放归。后数年尸解。

- !Author
  name: 李微
  desc: 李微，宗室子，家于虢略，博学善属文。天宝十五载，登进士第。后于汝坟逆旅，被狂疾，夜走出，变为虎。同年李俨以监御察史使岭南，至商於界。虎突出，欲擒食之。忽作人言曰：“几伤我故人。”俨聆其音，似微，遂与之言。因具述变化之由，托其赈恤妻子。口诵文二十篇，令其传世。

- !Author
  name: 陈季卿
  desc: 陈季卿，江南人。辞家十年，举进士无成，羁栖辇下。常访青龙寺僧不值，时有终南山翁亦伺僧归，揖季卿同坐。适东壁有寰瀛图，季卿乃寻江南路。因长叹曰：“安得自渭泛于河，游于洛，渡淮济江，而达于家，亦不悔无成而归。”翁笑曰：“此不难致。”乃命僧童折一竹叶作舟，置图中渭水上，曰：“公但注目此舟，则如公所愿耳。然至家慎勿久留。”季卿熟视之，觉渭水生波，叶舟渐大，席帆既张，恍若登舟。始自渭及河，维舟至禅窟兰若，题诗于南楹。明日，次潼关，登崖，题句于关门东普通院门。凡所经历，一如前愿。旬余至家，妻子兄弟拜迎于门侧，题《江亭晚望》诗于书斋。此夕谓妻曰：“吾试期近，不可久留，即当进棹。”乃吟一章，别其妻。又别诸兄弟。一更后，复登舟而逝，家人恸哭，谓其死矣。复遵旧路，至于渭滨，寺宇宛然，见山翁拥褐而坐。季卿谢曰：“归则归矣，得非梦乎？”翁曰：“不久当知。”各别去。后月余，妻子来访，始知果归作诗，非梦也。

- !Author
  name: 石抱忠
  desc: 则天时检校天官郎中。

- !Author
  name: 杨廷玉
  desc: 则天表侄，为嘉兴令，贪猥无厌。御史康xO推奏，断死，敕免。

- !Author
  name: 权龙褒
  desc: 中宗时为瀛州刺史。

- !Author
  name: 石惠泰
  desc: 岐王府参军。

- !Author
  name: 黄幡绰
  desc: 伶人。

- !Author
  name: 罗颖
  desc: 罗颖，南昌人。应举下第，道经汉祖庙，题此。少顷，辄自免冠，鞠伏庙庭，口陈自咎之言。掖而去，数日卒。

- !Author
  name: 何承裕
  desc: 承裕，曲江人。天福末，举进士，有逸才而善谑。知商州，一举人投卷，有“日暮猿啼旅思凄”之句。遽曰：“足下此句甚佳，但上句对属未称，奉为改之。”因云云，举人大惭而去。

- !Author
  name: 李瀚2
  desc: 唐末五代人。

- !Author
  name: 卢言
  desc: 卢言（一作颜），诗一首。

- !Author
  name: 裴谞
  desc: 字士明，闻喜人。擢明经，累官至兵部侍郎、河南尹。诗一首。

- !Author
  name: 任要
  desc: 兖州团练使。诗一首。

- !Author
  name: 韦洪
  desc: 京兆人，官户曹。诗一首。

- !Author
  name: 马乂
  desc: 宣宗时人。诗一首。

- !Author
  name: 张绍
  desc: 南唐人。诗一首。

- !Author
  name: 郑露
  desc: 字思叟，号南湖，莆田人。太府卿。诗一首。

- !Author
  name: 林披
  desc: 字茂则，号师道，官刺史。诗一首。

- !Author
  name: 公孙杲
  desc: 承宣郎，行博城县丞。诗一首。

- !Author
  name: 李夐
  desc: 定州司马。诗一首。

- !Author
  name: 崔融2
  desc: 乾宁中吴郡人。诗一首。

- !Author
  name: 尉迟汾
  desc: 朝散大夫，守卫尉少卿。诗一首。

- !Author
  name: 马令
  desc: 失名，守博城县令，诗一首。

- !Author
  name: 清豁
  desc: 陈洪进表奏，赐号性空禅师。诗一首。

- !Author
  name: 后唐庄宗
  desc: 名存勖，在位四年，谥日光圣神闵。词四首。

- !Author
  name: 窦弘馀
  desc: 常之子，官至台州刺史。词一首。

- !Author
  name: 康骈
  desc: 字驾轻，池州人。登第，为崇文馆校书郎。后为田頵客，荐授中羽舍人。所著有《剧谈录》。词一首。

- !Author
  name: 崔怀宝
  desc: 河南司隶。词一首。

- !Author
  name: 张曙2
  desc: 小字阿灰，侍郎祎子。词一首。

- !Author
  name: 钟辐
  desc: 江南人。咸通末，以广文生为苏州院巡。词一首。

- !Author
  name: 毛文锡
  desc: 字平珪。登进士第。后事蜀，为翰林学士，迁内枢密使，历文思殿大学士、司徒。词三十一首。

- !Author
  name: 薛昭蕴
  desc: 蜀侍郎。词十九首。

- !Author
  name: 鹿虔扆
  desc: 蜀永泰军节度使，加太保。词六首。

- !Author
  name: 魏承班
  desc: 蜀太尉。词二十首。

- !Author
  name: 尹鹗
  desc: 蜀参卿。词十六首。

- !Author
  name: 毛熙震
  desc: 蜀秘书监。词二十九首。

- !Author
  name: 欧阳彬2
  desc: 蜀左丞。词一首。

- !Author
  name: 阎选
  desc: 后蜀处士。词十首。

- !Author
  name: 徐昌图
  desc: 莆田入，入宋，终殿中丞。词三首。

- !Author
  name: 闽后陈氏
  desc: 名金凤，闽嗣主王廷钧之后。词二首。

- !Author
  name: 惠文太子
  desc: 太子名范，睿宗第四子。好学工书，爱儒士，无贵贱为尽礼。与阎朝隐、刘廷琦、张谔、郑繇等善，常饮酒赋诗相娱乐。初王郑，改封卫，俄降封巴陵。从诛太平公主，以功赐封岐。薨，册书赠太子及谥。

- !Author
  name: 元兢
  desc: 元兢，龙朔中官周王府参军，著《古今诗人秀句》二卷及《诗格》一卷。诗一首。

- !Author
  name: 马总
  desc: 马总，字会元，扶风人。少孤贫，好学，性刚直，不妄交游。贞元中，姚南仲镇活台，辟为从事。坐事贬泉州别驾。元和中，迁检校刑部尚书。诗一首。

- !Author
  name: 胡伯崇
  desc: 号毗陵子。

- !Author
  name: 高鹤林
  desc: 官都虞侯、冠军大将军、试太常卿、上柱国。

- !Author
  name: 朱千乘
  desc: 延历中，空海归自唐，表上所赍书籍。中有《牛千乘诗集》一卷。

- !Author
  name: 清观
  desc: 台州国清寺僧。

- !Author
  name: 陈闰
  desc: 唐中叶人。

- !Author
  name: 李堪
  desc: 唐中叶人。

- !Author
  name: 崔致远
  desc: 崔致远，高丽人。宾贡及第，高骈淮南从事。《艺文志》有《崔致远四六》一卷，《桂林笔耕》二十卷。

- !Author
  name: 金立之
  desc: 金立之，新罗人。宪德王七年，从金昕入唐。

- !Author
  name: 金可纪
  desc: 金可纪（一作记）。按章孝标有《送金可纪归新罗》诗，恐其人。
